<!doctype html>
<html lang="it">
<head>
  <meta charset="utf-8">
  <script src="https://kit.fontawesome.com/a18eee3ca0.js" crossorigin="anonymous"></script>
  <link rel="stylesheet" type="text/css" href="css/style.css">
  <link rel="preconnect" href="https://fonts.googleapis.com">
<link rel="preconnect" href="https://fonts.gstatic.com" crossorigin>
<link href="https://fonts.googleapis.com/css2?family=Montserrat:wght@700&display=swap" rel="stylesheet">
<link rel="preconnect" href="https://fonts.googleapis.com">
<link rel="preconnect" href="https://fonts.gstatic.com" crossorigin>
<link href="https://fonts.googleapis.com/css2?family=Cardo&display=swap" rel="stylesheet">
<link rel="shortcut icon" href="img/icona sito.ico" type="image/x-icon">
<title>Celebri Vignolesi</title>
</head>
<body><header>
<h1><img src="img/logo sito.jpg" width="150" height="100">CELEBRI VIGNOLESI</h1>	
<nav>
<ul>
<strong><li><a href="homepage.html">HOME</a></li>
<li><a href="Chi siamo.html">CHI SIAMO?</a></li>
<li><a href="Novità.html">NOVITÀ</a></li>
<li  class="active"><a href="Celebri Vignolesi.html">CELEBRI VIGNOLESI</a></li>
<li><a href="Anniversari.html">ANNIVERSARI</a></li>
<li><a href="Contatti.html">CONTATTI</a></li></strong>
</ul>
</nav>
</header>
<section>
	<p><big><strong><a href="Celebri Vignolesi.html">Indice dei nomi</a></big></strong></p><br><br>
<h3><center><big><big>AUGUSTA REDORICI ROFFI</big></big><br><br>
	<big>(1922-2010)</big></center></h3><br><br><br>
	<h4><big><big><big><big><strong><center>PROFILO BIOGRAFICO</center></strong></big></big></big></big></h4><br><br>
	<p><big><strong>AUGUSTA REDORICI ROFFI</strong>, maestra elementare, studiosa e divulgatrice di storia locale e scienze naturali, nacque a Vignola il 9 agosto 1922.<br>

Venuta alla luce nella comunità di Campiglio e Tavernelle di Vignola, della quale era originaria la famiglia, questa signora svolse la professione di maestra elementare e fu sempre molto legata al suo luogo natale. A Vignola e ai territori circonvicini dedicò importanti pubblicazioni, divenendo ben presto un imprescindibile punto di riferimento per coloro che conducevano ricerche inerenti alle aree pedemontana e collinare situate tra il Modenese e il Bolognese.<br>  

Nel 1978 fu tra i primi sostenitori di un progetto che vedeva la nascita, nel paese natale, di un Museo Civico sulle fondamenta dell’allora Gruppo Vignolese Ricerche (composto di volontari che indagavano le tracce del passato soprattutto a Vignola e nei dintorni) e a partire da rinvenimenti di vario genere accumulatisi nel tempo (le prime attività di raccolta e classificazione rimontavano addirittura a un secolo prima, allorché il celebre archeologo e numismatico Arsenio Crespellani [1828-1910] aveva collezionato campioni di terreno e di fossili reperiti in zona per poi donarli al Comune di Vignola nel 1877). Tra molte difficoltà, la maestra Augusta e gli altri membri del Gruppo Vignolese Ricerche s’impegnarono per creare un Museo didattico (da intendersi anche come un laboratorio vivo ed educativo) che non si limitasse solo a restituire il nostro passato, ma che in ogni sua azione interagisse con il territorio e la comunità per favorire sia la conoscenza degli aspetti costitutivi dell’ambiente sia la presa di coscienza delle sue trasformazioni a seguito delle relazioni tra gli uomini e la natura; il fiume Panaro, il Vignolese e le aree circostanti vennero subito considerati – e lo sono tuttora – il principale oggetto di studio e di approfondimento del Museo Civico, in quanto costituiscono un ecosistema di estremo interesse tanto per i suoi aspetti geomorfologici, paleontologici, botanici e zoologici quanto per la sua rilevanza nell’evoluzione e nella formazione del territorio e dell’ambiente attuali. La nostra studiosa fu sempre in prima linea nel promuovere le molteplici attività del Museo Civico – spazianti dalle escursioni e gite per adulti e bambini alle visite guidate, dalle lezioni ai corsi di aggiornamento, dalle mostre alle collaborazioni a scavi ufficiali – e anche per dar vita ad <i>Al Palési</i>, la nuova commissione deputata a sovrintendere alla sua gestione (1995). Particolare cura e dedizione ella dimostrò nell’organizzare, e nel tenere in prima persona, numerosissime visite guidate in diversi luoghi significativi delle aree pedemontana e collinare situate tra il Bolognese e il Modenese a beneficio degli alunni delle Scuole Elementari di Vignola.<br> 

A seguito della costante attenzione verso le attività di ricerca e di divulgazione, nel 2006 il presidente della Repubblica insignì la maestra Augusta della Benemerenza di Prima Classe per l’Arte, la Scienza e la Cultura.<br>
La studiosa fu in rapporti di amicizia con due importanti personaggi della Chiesa e della cultura emiliane, don <strong>Casimiro Bettelli</strong> (1924-1998) e monsignor Antonino Leonelli (1924-2015). Quest’ultimo era cugino della Redorici Roffi e, a dispetto dei natali e della residenza a Modena, ebbe sempre un forte legame con la comunità di Campiglio e Tavernelle, presso la quale – soprattutto da bambino e da ragazzo – trascorse più volte parte del periodo estivo.<br>
La signora morì a Vignola il 25 aprile 2010. Fu inumata nel cimitero di Campiglio.<br>
Il 5 novembre 2011 le è stato intitolato il Museo Civico che ha contribuito a fondare, allestire, conservare, accrescere e valorizzare.<br>  
Nell’anno della ricorrenza secolare della sua nascita, la sera del 15 dicembre 2022, presso il Museo Civico di Vignola, si è tenuta una proiezione di diapositive scattate nella primavera del 1986 durante una passeggiata con lei dal centro di Vignola a Campiglio. Maria Pia Corsini e Angela Giansante, a lungo strette collaboratrici della Redorici Roffi in seno alla suddetta istituzione culturale, hanno commentato le immagini e le annotazioni alle stesse di pugno della nostra studiosa.</p><br><br>


<h5><big><big><big><strong><center>IMMAGINI</center></strong></big></big></big></big></h5><br>

<p><center><big>Una giovane Redorici Roffi fotografata a Tavernelle.
Fonte: Augusta Redorici Roffi - Maria Grazia Grilli,<br> <i>Il molino di Campiglio e il molino di Tavernelle</i>, in Giampaolo Grandi (a cura di), <i>Con la Forza dell’Acqua. Storie d’acque, di opifici,<br> di lavoro e di uomini sul Canale di Marano, di S. Pietro, del Diamante, sul Canalino Castellano, sul Torbido</i>,<br> 
progetto editoriale del Gruppo di Documentazione Vignolese “Mezaluna - Mario Menabue”,<br> Savignano s.P., Tipolitografia FG, 2010, pp. 107-122: 115.</big></center></p>
<img src="img/celebri vignolesi/Redorici Roffi Augusta/giovane.jpg" width="650" height="700"><br><br>

<p><center><big>La Redorici Roffi nella tarda maturità. Fonte: volantino cartaceo dell’iniziativa allestita<br> il 15 dicembre 2022 nel Museo Civico a lei intitolato (vedi più sotto la locandina completa in formato digitale).</big></center></p>
<img src="img/celebri vignolesi/Redorici Roffi Augusta/volantinomuseo.jpg" width="500" height="500"><br><br>

<p><center><big>La Redorici Roffi in un primo piano tratto dal volantino che informava degli eventi pubblici organizzati in suo ricordo,<br> a un anno e mezzo dalla scomparsa, e culminanti nell’intitolazione a lei del Museo Civico di Vignola (5 novembre 2011).</big></center></p>
<img src="img/celebri vignolesi/Redorici Roffi Augusta/foto e firma.jpg" width="530" height="580"><br><br>

<p><center><big>La prima di copertina di uno dei libri scritti dalla Redorici Roffi:<br> 
<i>Tavernelle. Testimonianze e ricordi</i> (s.l., s.n. [Modena, Lito-Tipografia Paltrinieri], s.d. [ma: 1992]).</big></center></p>
<img src="img/celebri vignolesi/Redorici Roffi Augusta/Tavernelle.jpg" width="480" height="680"><br><br>

<p><center><big>La prima di copertina di uno dei libri scritti dalla Redorici Roffi:<br> <i>Le Chiese di Campiglio. Memoria</i>, Vignola, Libreria “dei Contrari”, 2000.</big></center></p>
<img src="img/celebri vignolesi/Redorici Roffi Augusta/Chiese di Campiglio MODIFICATA.jpg" width="480" height="730"><br><br>

<p><center><big>La prima di copertina di uno dei libri scritti dalla Redorici Roffi (per la precisione, si tratta dell’ultimo, pubblicato postumo):<br> 
Augusta Redorici Roffi, <i>C’era una volta l’Impresa</i>, a cura di Maria Grazia Grilli,<br> Vignola, s.n. [Savignano sul Panaro, Tipolitografia FG], 2011.</big></center></p>
<img src="img/celebri vignolesi/Redorici Roffi Augusta/Impresa.jpg" width="480" height="730"><br><br>

<p><center><big>La tomba della Redorici Roffi e del marito.</big></center><br>
<img src="img/celebri vignolesi/Redorici Roffi Augusta/tomba Augusta.jpg" width="480" height="680"><br><br>
<p><center><big>Due storiche “colonne” del Museo Civico di Vignola,<br>  Angela Giansante (a sinistra) e Maria Pia Corsini (a destra), a lungo strette collaboratrici della Redorici Roffi.</center></big></p>
<img src="img/celebri vignolesi/Redorici Roffi Augusta/ringraziamento.jpg" width="500" height="700"><br><br>

<p><center><big>La locandina dell’evento pubblico del 15 dicembre 2022 per ricordare la Redorici Roffi<br> presso il Museo Civico di Vignola a lei intitolato.</big></center></p>
<img src="img/celebri vignolesi/Redorici Roffi Augusta/Locandina.jpg" width="470" height="690"><br><br>

<p><strong><a href="Celebri Vignolesi.html">Indice dei nomi</a></strong></p><br>
</section>
<footer><i class="far fa-copyright">&nbsp;</i> Copyright 2021, 2022 - CELEBRI VIGNOLESI<br>
<i class="fab fa-instagram"></i>&nbsp; <a href="https://www.instagram.com/celebri_vignolesi/?hl=it">celebri_vignolesi</a>&nbsp;&nbsp;&nbsp;<i class="fab fa-facebook"></i> &nbsp;<a href="https://www.facebook.com/Celebri-Vignolesi-103269268827528/?ref=page_internal">Celebri Vignolesi</a><br>
E-mail: <a href= "mailto:celebrivignolesi@hotmail.com">celebrivignolesi@hotmail.com</a><br>
Editor: Sara Scaglioni 
 </footer>
</body>
</html>
