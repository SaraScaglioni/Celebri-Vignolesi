<!doctype html>
<html lang="it">
<head>
  <meta charset="utf-8">
  <script src="https://kit.fontawesome.com/a18eee3ca0.js" crossorigin="anonymous"></script>
  <link rel="stylesheet" type="text/css" href="css/style.css">
  <link rel="preconnect" href="https://fonts.googleapis.com">
<link rel="preconnect" href="https://fonts.gstatic.com" crossorigin>
<link href="https://fonts.googleapis.com/css2?family=Montserrat:wght@700&display=swap" rel="stylesheet">
<link rel="preconnect" href="https://fonts.googleapis.com">
<link rel="preconnect" href="https://fonts.gstatic.com" crossorigin>
<link href="https://fonts.googleapis.com/css2?family=Cardo&display=swap" rel="stylesheet">
<link rel="shortcut icon" href="img/icona sito.ico" type="image/x-icon">
<title>Celebri Vignolesi</title>
</head>
<body><header>
<h1><img src="img/logo sito.jpg" width="150" height="100">CELEBRI VIGNOLESI</h1>
<nav>
<ul>
<strong><li><a href="homepage.html">HOME</a></li>
<li><a href="Chi siamo.html">CHI SIAMO?</a></li>
<li><a href="Novità.html">NOVITÀ</a></li>
<li class="active"><a href="Celebri Vignolesi.html">CELEBRI VIGNOLESI</a></li>
<li><a href="Anniversari.html">ANNIVERSARI</a></li>
<li><a href="Contatti.html">CONTATTI</a></li></strong>
</ul>
</nav>
</header>
<section>
<p><big><strong><a href="Favoleggiatore.html">Indice</a></big></big></strong></center></p><br><br>
<h3><center><big><big><strong>La camicia ed il ranno</strong></big></big></center></h3><br><br>


<p><big>Un telo di finissimo pannolino fu dato alla sartrice e trasformato in una camicia, tagliata con sì bel garbo e cucita con tale diligenza, che si meritò l’alto onore di vestire le membra leggiadre di una gentilissima persona. Questa camicia ebbe posto tra le robe più elette, e fu tenuta in serbo per indossarla la prima volta in un giorno di gran festa sotto abiti sontuosi, coll’olezzo soave dei quali dessa mischiò il suo schietto e fresco odore di pulitissima biancheria. Due o tre dì appresso levata di dosso, avviluppata e confusa con calze, mutande, moccichini e simili cose, fu gettata in un oscuro stanzino, e lasciata colà per qualche tempo in abbandono.<br>
Se ne offese amaramente, e,* sdegnata di vedersi in miscea con altri panni, più grossi, assai più sudici di lei, querelandosene seco medesima, iva ripetendo: «Oh** l’ingrata che io avvolsi tra le mie ampie pieghe e copersi con sì delicato tocco che il più morbido tessuto non le molse mai tanto dolcemente la pelle! Ora, dopo che se ne valse, mi buttò a terra e mi fece cacciare in questo mondezzaio, dove il putridume di quei tralicci sbucati dalla cucina mi appuzza e mi ammorba. Potessi lacerarmi in pezzi, e ridurmi in minuzzoli che io lo farei da me incontanente!»<br>
Inutili lamenti, che non le accorciarono di un minuto il tempo di essere tolta di colà.<br> 
L’ultimo giorno della settimana, dessa ed i pannilini compagni, furono consegnati alla lavandaia, che li ammucchiò senza un riguardo al mondo con altri di peggiore stato; indi li gualcì nell’acqua, e li dispose arricciati dentro un tino per passarli al ranno.<br>
L’operosa donna aveva preparato una liscivia vigorosa e bollente che versò a mestole sopra il bucato, la qual liscivia permeando e feltrando attraverso i panni, ne rose la lordura e colò via dal fondo. La nobile camicia vistasi innondata da quello strano liquido, e, sentendosi morsa, fremette e scoppiò in imprecazioni, maledicendo al nuovo supplizio al quale l’ebbero soggetta.<br>
Il ranno, che caldo caldo scendeva a basso l’udì, e le disse sorridendo: «Deh*** non t’inquietare di cosa che proverai finché ti basti l’essere di tela! Se ti fosse possibile di compiere il tuo uffizio senza raccogliere materie che imbrattino il tuo candore e la tua nettezza, niuno penserebbe a menarti per questa spinosa via della purga e del rinnovellamento! Ma ti consola della modestia che ti arreco: mercè mia e del fratello sapone, e della madre acqua diventerai sì monda, sì rimbiancata, che ti riverrà il pregio originale e di nuovo servirai d’indumento per la vicina solennità.»<br>
La camicia seguitò a brontolare nonostante l’avvertenza ricevuta; a malincuore tollerò il liscio del sapone, il risciacquare nella corrente d’un torrentello, il tepore del sole ed il caldo cocente del ferro da stiratora. Ma,**** avvedutasi in fine della freschezza ricuperata***** e della preminenza riconcedutale, ritornò a migliore consiglio e desiderò sempre in appresso il tormento del bucato, perché senza di esso e stando col sudicio era tenuta più a vile di un cencio forbito.</big></p><br><br><br>


<p><big>* Nell’originale, questa virgola non c'è.<br>
** Nell’originale, «oh».<br>
*** Nell’originale, «deh».<br>
**** Nell’originale, questa virgola non c’è.<br>
***** Nell’originale, qui c’è una virgola.</big></p><br><br><br>

<p><big><strong><a href="Favoleggiatore.html">Indice</a></big></strong></center></p><br><br>

</section>
<footer><i class="far fa-copyright">&nbsp;</i> Copyright 2021, 2022 - CELEBRI VIGNOLESI<br>
<i class="fab fa-instagram"></i>&nbsp; <a href="https://www.instagram.com/celebri_vignolesi/?hl=it">celebri_vignolesi</a>&nbsp;&nbsp;&nbsp;<i class="fab fa-facebook"></i> &nbsp;<a href="https://www.facebook.com/Celebri-Vignolesi-103269268827528/?ref=page_internal">Celebri Vignolesi</a><br>
E-mail: <a href= "mailto:celebrivignolesi@hotmail.com">celebrivignolesi@hotmail.com</a><br>
Editor: Sara Scaglioni 
 </footer>
</body>
</html>
