<!doctype html>
<html lang="it">
<head>
  <meta charset="utf-8">
  <script src="https://kit.fontawesome.com/a18eee3ca0.js" crossorigin="anonymous"></script>
  <link rel="stylesheet" type="text/css" href="css/style.css">
  <link rel="preconnect" href="https://fonts.googleapis.com">
<link rel="preconnect" href="https://fonts.gstatic.com" crossorigin>
<link href="https://fonts.googleapis.com/css2?family=Montserrat:wght@700&display=swap" rel="stylesheet">
<link rel="preconnect" href="https://fonts.googleapis.com">
<link rel="preconnect" href="https://fonts.gstatic.com" crossorigin>
<link href="https://fonts.googleapis.com/css2?family=Cardo&display=swap" rel="stylesheet">
<link rel="shortcut icon" href="img/icona sito.ico" type="image/x-icon">
<title>Celebri Vignolesi</title>
</head>
<body><header>
<h1><img src="img/logo sito.jpg" width="150" height="100">CELEBRI VIGNOLESI</h1>
<nav>
<ul>
<strong><li><a href="homepage.html">HOME</a></li>
<li><a href="Chi siamo.html">CHI SIAMO?</a></li>
<li><a href="Novità.html">NOVITÀ</a></li>
<li  class="active"><a href="Celebri Vignolesi.html">CELEBRI VIGNOLESI</a></li>
<li><a href="Anniversari.html">ANNIVERSARI</a></li>
<li><a href="Contatti.html">CONTATTI</a></li></strong>
</ul>
</nav>
</header>
<section>
	<p><big><strong><a href="Celebri Vignolesi.html">Indice dei nomi</a></big></strong></p><br><br>
<h3><center><big><big>MARIO PELLEGRINI</big></big><br><br>
	<big>(1880-1954)</big></center></h3><br><br><br>
	<h4><big><big><big><big><strong><center>PROFILO BIOGRAFICO</center></strong></big></big></big></big></h4><br><br>
	<p><big><strong>MARIO PELLEGRINI</strong>, alto ufficiale della Marina Militare del Regno d’Italia ed eroe di guerra, nacque a Vignola il 7 dicembre 1880.<br>

I genitori del nostro personaggio furono Vincenzo ed Elisa Setti. Sia Vincenzo sia suo padre erano nati a Scandiano, nel Reggiano, e lì avevano proprietà e interessi. Vincenzo, che era stato anche assessore di quella cittadina, decise di trasferirvisi con la famiglia quando il piccolo Mario aveva appena un anno d’età.<br>

Il Vignolese frequentò, dopo il Liceo “Muratori” di Modena, il corso della Regia Accademia Navale di Livorno (1899-1902) e, una volta conclusolo, venne nominato guardiamarina (1902). Negli anni successivi, egli fu promosso sottotenente (1906) e poi tenente di vascello (1911). Imbarcato rivestendo quest’ultimo grado sull’incrociatore corazzato <i>Francesco Ferruccio</i>, Pellegrini prese parte alla Guerra Italo-Turca (1911-1912) e collaborò sia alle operazioni d’appoggio alle compagnie da sbarco sulla spiaggia libica di Tobruch (22 dicembre 1911) sia ai bombardamenti compiuti sulle coste dell’Asia Minore; inoltre, la <i>Francesco Ferruccio</i>, unitamente alla nave gemella <i>Giuseppe Garibaldi</i>, affondò la cannoniera turca <i>Avnillah</i> al largo di Beirut (24 febbraio 1912).<br>

Il 24 maggio 1915, poche ore dopo l’ingresso dell’Italia nel Primo Conflitto Mondiale (1915-1918), il nostro personaggio, in qualità di direttore di tiro dell’incrociatore protetto <i>Libia</i>, partecipò al combattimento navale contro una formazione austroungarica costituita di alcuni cacciatorpedinieri e dell’esploratore (altresì detto incrociatore leggero) <i>Helgoland</i>, intenta a bombardare Brindisi (nel 1920 la <i>Helgoland</i> fu consegnata all’Italia come riparazione dei danni di guerra e prese il nome di <i>Brindisi</i>; su di essa, venne poi imbarcato con il grado di capitano di vascello lo stesso Pellegrini, come si dirà oltre). Nelle fasi successive del conflitto, il Vignolese prestò servizio, in qualità di ufficiale in seconda, sul cacciatorpediniere <i>Corazziere</i>, sull’ariete torpediniere <i>Puglia</i> e sull’esploratore <i>Cesare Rossarol</i>. Nel gennaio 1917 egli ebbe il comando della torpediniera <i>11 P.N.</i>, con la quale nove mesi dopo eseguì significative missioni durante la fase di ripiegamento della Terza Armata dall’Isonzo, in occasione della dodicesima battaglia dell’Isonzo, prima della disfatta di Caporetto; per il suo comportamento, Pellegrini guadagnò la Croce di Guerra al Valor Militare. Alcune settimane più tardi, il 10 dicembre, il nostro personaggio partecipò con Luigi Rizzo (1887-1951) all’attacco nella rada di Trieste, culminato nell’affondamento della corazzata guardiacoste austroungarica <i>Wien</i> a opera di Rizzo; nella circostanza, il Vignolese venne insignito della Medaglia d’Argento al Valor Militare.<br>

Nell’aprile 1918 Pellegrini assunse il comando del Battaglione “Bafile” del Reggimento “San Marco”, operante sul Piave. Un mese dopo, promosso capitano di corvetta, egli si offrì volontario per compiere un’incursione nel sorvegliatissimo porto austroungarico di Pola, in Istria, di grande importanza nella guerra che stava sconvolgendo il Mar Adriatico: l’obiettivo era quello di attaccare a breve distanza con siluri le navi da battaglia lì ancorate. Allo scopo di aumentare le probabilità di superare le cinque ostruzioni nemiche presenti all’ingresso del porto, gli Italiani misero a punto uno speciale motoscafo che aveva ai lati due catene continue munite di ganci e ramponi azionate da pulegge; siffatti cingoli erano alimentati da un motore elettrico e permettevano al mezzo di aggrapparsi alla rete di sbarramento e di scavalcarla. Questo barchino saltatore, denominato <i>Grillo</i>, fu il mezzo che Pellegrini e il suo equipaggio – formato dei marinai Francesco Angelino (sottonocchiere), Giuseppe Corrias (fuochista) e Antonio Milani (secondo capo torpediniere) – utilizzarono per l’impresa. La missione iniziò nella serata del 13 maggio 1918: alcune unità della Regia Marina si diressero verso l’Istria e poi un MAS 95, guidato dal marinaio Gino Montipò, condusse davanti a Pola lo speciale motoscafo che nelle primissime ore del giorno successivo doveva provare a forzarne il porto. Gli Austroungarici individuarono l’imbarcazione italiana mentre essa stava superando la prima linea di sbarramento, e iniziò subito il fitto fuoco delle artiglierie della difesa foranea e delle navi in rada. Nonostante il pericolo, Pellegrini ordinò di proseguire e il <i>Grillo</i> riuscì ad avanzare ancora a lungo; giunto alla quarta ostruzione, però, l’attacco di una motovedetta austroungarica precluse ogni movimento al mezzo e il Vignolese si vide costretto ad autoaffondarlo con tutti i siluri a bordo. I quattro Italiani che erano stati sul barchino vennero raccolti in mare e fatti prigionieri; ad Angelino, rimasto ferito al capo, nonché al braccio e alla gamba sinistri, per un colpo di cannone di piccolo calibro, fu amputato l’avambraccio. Sebbene il Grillo non sia stato in grado di affondare navi nemiche, l’incursione guidata da Pellegrini dimostrò che il porto di Pola non poteva più ritenersi un luogo sicuro. Di quest’ardita impresa parlarono i giornali nazionali e stranieri, e la Camera dei Deputati rese omaggio al Vignolese e ai tre marinai italiani. Tutti e quattro gli uomini vennero successivamente insigniti della Medaglia d’Oro al Valor Militare.<br>

Tornato in Patria a conflitto concluso dopo sei mesi e mezzo di prigionia (28 novembre 1918), Pellegrini fu promosso capitano di fregata per merito di guerra e assunse il comando dapprima di una squadriglia di cacciatorpediniere e in seguito dell’esploratore <i>Premuda</i>; da lì a poco, diventò comandante di Marina a Zara. Nel 1925 venne nominato capitano di vascello e, nel marzo dello stesso anno, rivestì il compito di capo di S.M. del Comando in Capo del Dipartimento R.M. di Taranto e poi di quello di La Spezia; in questo periodo, il Vignolese comandò le navi <i>Cavour</i> e <i>Brindisi</i>. In ausiliaria – su sua richiesta – dal dicembre 1928, egli fu poi promosso, in un primo momento, contrammiraglio di Divisione nella Riserva Navale (luglio 1932) e, in un secondo momento, ammiraglio di Divisione nella stessa (dicembre 1936).<br>  

Pellegrini morì a Modena il 2 aprile 1954.<br>

Vignola gli ha intitolato la strada lungo la quale era collocata la sua casa natale (ora non più esistente): si tratta della via che mette in comunicazione diretta l’area della stazione dei treni e l’area dell’antico fossato secco che è a ridosso dell’ancora esistente sezione delle mura di cinta quattrocentesche del borgo (o castello, in origine «castelnuovo»).<br>  

Il 5 novembre 2022, nella Sala Consiliare del Comune di Vignola, ha avuto luogo un evento pubblico in ricordo di quest’illustre concittadino. Nel corso di tale incontro, si è proceduto allo scoprimento di una targa in onore e alla memoria di Pellegrini, targa che nei giorni successivi è stata affissa nella via che porta il suo nome.<br><br><br><br>
	
		
<h5><big><big><big><big><strong><center>BIBLIOGRAFIA E SITOGRAFIA MINIME DI RIFERIMENTO</center></strong></big></big></big></big></big></h5><br><br>

<p><big><strong>ANONIMO</strong>: <a href="http://www.marina.difesa.it/noi-siamo-la-marina/storia/la-nostra-storia/medaglie/Pagine/PellegriniMario.aspx"><strong><i>Mario Pellegrini. Capitano di corvetta. Medaglia d’oro al Valor Militare</i></strong></a>, s.d. [ma non prima del 2018], senza paginazione (ultimo accesso, 4 novembre 2022).</big></p>	

<p><big><strong>ANONIMO</strong>: <a href="http://www.trentoincina.it/mostrapost.php?id=289"><strong><i>La Regia Nave Libia</i></strong></a>, s.d. [ma non prima del 2001], senza paginazione (ultimo accesso, 4 novembre 2022).</big></p>

<p><big><strong>BARBIERI, Alberto</strong>: <strong><i>Mario Pellegrini</i></strong>, in Id., <i>Modenesi da ricordare. Politici, diplomatici e militari</i>, 2 voll., Modena, STEM Mucchi, 1973, vol. I, pp. 110-113, con bibliografia a p. 162.</big></p>

<p><big><strong>CIMMINO, Antonio</strong>: <a href="https://www.lavocedelmarinaio.com/2020/03/mario-pellegrini"><strong><i>Mario Pellegrini</i></strong></a>, 24 marzo 2020, senza paginazione (ultimo accesso, 4 novembre 2022).<br> 
Nello stesso portale <a href="https://www.lavocedelmarinaio.com/"><i>La voce del marinaio</i></a>, il presente testo è stato pubblicato più volte in seguito sotto titoli leggermente diversi.</big></p>

<p><big><strong>MONTIPÒ, Marco</strong>: <a href="http://marcomontipo.blogspot.com/2017/05/lo-scandianese-mario-pellegrini-che-la.html"><strong><i>Lo “scandianese” Mario Pellegrini che dopo l’azione del 14 maggio 1918 diventò l’eroe di Pola</i></strong></a>, 14 maggio 2017, senza paginazione (ultimo accesso, 4 novembre 2022).</big></p>

<p><big><strong>VENDRAMEL, Angelo</strong>: <a href="https://www.marinai.it/comunica/eroi.pdf"><strong><i>Fedeli alla bandiera</i></strong></a>, s.d. [2014?], pp. [10-11] (ultimo accesso, 4 novembre 2022).</big></p><br><br><br>

<h5><big><big><big><big><strong><center>IMMAGINI</center></strong></big></big></big></big></big></h5><br><br>
<p><center><big><big>Pellegrini in uniforme.<br> Fonte: Massimo Bazzani - Carlo Alberto Cavazzoni - Giampaolo Grandi - Gianluca Sandoni,<br> <i>Amleto e Aristide Degli Esposti eroici aviatori, vignolesi</i>,<br> Gruppo di Documentazione Vignolese “Mezaluna - Mario Menabue”,<br> Savignano sul Panaro (MO), Tipolitografia F.G., 2010, p. 12.</big></big></center></p>
<img src="img/celebri vignolesi/Pellegrini Mario/divisa.jpg" width="530" height="600"><br><br>

<p><center><big><big>Pellegrini in uniforme. Fonte: Antonio Cimmino, <a href="https://www.lavocedelmarinaio.com/2020/03/mario-pellegrini"><i>Mario Pellegrini</i></a>,<br> 24 marzo 2020, senza paginazione (ultimo accesso, 4 novembre 2022).</big></big></center></p>
<img src="img/celebri vignolesi/Pellegrini Mario/Pellegrini marinaio.jpg" width="480" height="630"><br><br>
<p><center><big><big>Disegno che interpreta l’eroismo dell’equipaggio del <i>Grillo</i>, agli ordini di Pellegrini,<br> nelle acque del porto di Pola (14 maggio 1918).<br> Fonte: Angelo Vendramel, <a href="https://www.marinai.it/comunica/eroi.pdf"><i>Fedeli alla bandiera</i></a>, s.d. [2014?], pp. [10-11]: [11].</big></big></center></p>
<img src="img/celebri vignolesi/Pellegrini Mario/disegno.jpg" width="650" height="430"><br><br>
<p><center><big><big>Biglietto autografo di Pellegrini datato 19 febbraio 1937. Collezione privata.</big></big></center></p>
<img src="img/celebri vignolesi/Pellegrini Mario/biglietto1.jpg" width="450" height="300"><br>
<img src="img/celebri vignolesi/Pellegrini Mario/biglietto2.jpg" width="450" height="300"><br><br>
<p><center><big><big>La locandina dell’evento in ricordo di Pellegrini organizzato<br> nella Sala Consiliare del Comune di Vignola il 5 novembre 2022.</big></big></center></p>
<img src="img/celebri vignolesi/Pellegrini Mario/locandina.jpg" width="440" height="650""><br><br>
	
<p><big><strong><a href="Celebri Vignolesi.html">Indice dei nomi</a></big></strong></p><br>
</section>
<footer><i class="far fa-copyright">&nbsp;</i> Copyright 2021, 2022 - CELEBRI VIGNOLESI<br>
<i class="fab fa-instagram"></i>&nbsp; <a href="https://www.instagram.com/celebri_vignolesi/?hl=it">celebri_vignolesi</a>&nbsp;&nbsp;&nbsp;<i class="fab fa-facebook"></i> &nbsp;<a href="https://www.facebook.com/Celebri-Vignolesi-103269268827528/?ref=page_internal">Celebri Vignolesi</a><br>
E-mail: <a href= "mailto:celebrivignolesi@hotmail.com">celebrivignolesi@hotmail.com</a><br>
Editor: Sara Scaglioni 
 </footer>
</body>
</html>
