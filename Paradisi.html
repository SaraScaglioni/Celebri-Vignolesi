<!doctype html>
<html lang="it">
<head>
  <meta charset="utf-8">
  <script src="https://kit.fontawesome.com/a18eee3ca0.js" crossorigin="anonymous"></script>
  <link rel="stylesheet" type="text/css" href="css/style.css">
  <link rel="preconnect" href="https://fonts.googleapis.com">
<link rel="preconnect" href="https://fonts.gstatic.com" crossorigin>
<link href="https://fonts.googleapis.com/css2?family=Montserrat:wght@700&display=swap" rel="stylesheet">
<link rel="preconnect" href="https://fonts.googleapis.com">
<link rel="preconnect" href="https://fonts.gstatic.com" crossorigin>
<link href="https://fonts.googleapis.com/css2?family=Cardo&display=swap" rel="stylesheet">
<link rel="shortcut icon" href="img/icona sito.ico" type="image/x-icon">
<title>Celebri Vignolesi</title>
</head>
<body><header>
<h1><img src="img/logo sito.jpg" width="150" height="100">CELEBRI VIGNOLESI</h1>
<nav>
<ul>
<strong><li><a href="homepage.html">HOME</a></li>
<li><a href="Chi siamo.html">CHI SIAMO?</a></li>
<li><a href="Novità.html">NOVITÀ</a></li>
<li  class="active"><a href="Celebri Vignolesi.html">CELEBRI VIGNOLESI</a></li>
<li><a href="Anniversari.html">ANNIVERSARI</a></li>
<li><a href="Contatti.html">CONTATTI</a></li></strong>
</ul>
</nav>
</header>
<section>
	<p><big><strong><a href="Celebri Vignolesi.html">Indice dei nomi</a></big></strong></center></p><br><br>
<h3><center><big><big>AGOSTINO PARADISI <i>IL GIOVANE</i></big></big><br><br>
	<big>(1736-1783)</big></center></h3><br><br><br>
	<h4><big><big><big><big><strong><center>PROFILO BIOGRAFICO</center></strong></big></big></big></big></h4><br><br>
	<p><big><strong>AGOSTINO PARADISI <i>IL GIOVANE</i></strong>, poeta, saggista, traduttore, drammaturgo, storico ed economista, nacque nella rocca di Vignola il 26 aprile 1736.<br>
Figlio di Giammaria (o Gian Maria, o Giovanni Maria, † 1737), governatore generale e vice-marchese di Vignola  (il Marchesato di Vignola era allora retto dalla famiglia Boncompagni Ludovisi, subfeudataria degli Este, duchi di Modena) e di Teresa Castaldi (o Gastaldi, † 1753), Agostino Paradisi <i>il Giovane</i> dovette lasciare il paese natale a soli dodici mesi di età per la morte del padre. Si trasferì con la madre e la sorella neonata Maria Francesca a Reggio Emilia (all’epoca, denominata – indifferentemente – Reggio di Lombardia o Reggio di Modena), secondo centro degli Stati estensi, dove passò l’infanzia e dove tornò dopo un lustro di studio (1747-1752) presso il Collegio Nazareno di Roma, risiedendovi fino al 1772, anno in cui prese dimora a Modena. Dal 1780 al 1783, quando lo colse una morte prematura, abitò di nuovo a Reggio Emilia.<br>
Paradisi fu il maggior «poeta-filosofo» italiano del suo tempo, l’indiscusso “principe” dei versificatori «oraziani» estensi, un apprezzato autore di odi sacre e – soprattutto in gioventù – un importante animatore della vita letteraria e teatrale nella seconda città estense. A lui si dovettero sia uno sforzo ad amplissimo respiro finalizzato a rinnovare il gusto teatrale italiano sia il primo serio tentativo di “inventare” uno stile e un metro idonei a dar vita a un teatro tragico nazionale in lingua italiana. Si dedicò anche agli studi storici, con il duplice intento di ricostruire l’autentica identità culturale del Bel Paese plasmatasi lungo i secoli e di far luce sulle cause della decadenza della Penisola, a suo avviso iniziata al morire del XV secolo.<br>  
In campo poetico, considerevole fu il successo di Paradisi soprattutto a partire dalla sua raccolta del 1762, <i>Versi sciolti</i>.<br>
Nell’ambito di un serio impegno diretto alla riforma del teatro nazionale, il nostro personaggio tradusse in endecasillabi sciolti italiani alcune celebri tragedie francesi del Sei-Settecento e ne curò la rappresentazione, fece mettere in scena diverse opere di Carlo Goldoni (1707-1793) e compose in prima persona <i>Gli Epitidi</i>, una tragedia che, a partire dal 1764, fu applaudita in vari teatri italiani.<br>
La fama ottenuta da Paradisi ancora in giovane età fece sì che autori più o meno affermati lo consultassero regolarmente sia nel settore poetico sia in quello teatrale.<br>
Nel 1772 venne affidata al nostro intellettuale la nuova cattedra di Economia Civile (la terza in ordine cronologico a essere fondata in Italia, dopo quella napoletana tenuta da Antonio Genovesi [1713-1769] e quella milanese inizialmente assegnata a Cesare Beccaria [1738-1794]) presso il riordinato Ateneo di Modena. Dal 1778 al 1780, fu titolare dell’insegnamento di Storia Civile nella  medesima Università, da lui fortemente voluto, ma non interruppe le lezioni di Economia Civile. Grazie a questi due corsi, Paradisi e il duca Francesco III d’Este (1698-1780, sul trono dal 1737 alla morte) desideravano far maturare negli studenti, futuri funzionari e burocrati ducali, una coscienza riformatrice basata su una connessione critica tra passato e presente.<br>  
Nel 1772 e nel 1775 il personaggio di cui stiamo parlando pronunciò allo <i>Studium Mutinensis</i> due famose prolusioni, le quali furono tempestivamente stampate: la prima, dal titolo <i>Nel solenne aprimento della Università di Modena felicemente ristaurata, ed ampliata da S.A.S. Francesco III, duca di Modena, Reggio, Mirandola ec. ec.</i> (1772), circolò anche in traduzione francese (1773?) e viene tuttora riconosciuta come uno dei manifesti italiani del movimento illuminista; la seconda, il più volte ripubblicato <i>Elogio del principe Raimondo Montecuccoli</i> (1776), è uno dei  migliori saggi di prosa aulica italiana apparsi in tutto il Settecento e accrebbe non poco la notorietà internazionale del suo autore.<br> 
In materia economica, Paradisi fu un ascoltato consigliere di Francesco III.<br> 
Il nostro personaggio è tuttora noto anche come uno dei principali ammiratori della <i>Commedia</i> dantesca attivi nel XVIII secolo, un periodo nel quale il dominante clima culturale razionalista portava spesso i letterati italiani e stranieri a indirizzare a quel celebre poema critiche feroci.<br>  
Nel 1780 Paradisi assunse la carica di presidente dei Pubblici Studi di Reggio Emilia: in quella veste, si sforzò di promuovere l’istruzione locale e di far rinascere un centro di cultura universitaria nella città di Ariosto, immortale poeta di cui era discendente sua moglie Massimilla Prini (la soppressione del locale Ateneo risaliva al 1772).<br>  
Per tutta la vita dell’intellettuale emiliano, un profondo sentimento della grandezza e delle potenzialità della Penisola lo stimolò a difendere la lingua e il patrimonio letterario italiano di fronte agli attacchi che da tempo molti dotti (anche non stranieri) indirizzavano ad ambedue; in quel periodo, si stava formando nel Bel Paese il senso di appartenenza e d’identità nazionali, specie sul piano della cultura.<br> 
Il nostro personaggio fu un insigne esponente della gloriosa e composita “scuola sperimentale” estense: con le sue idee e il suo operato, infatti, egli dimostrò molto bene come, nel Ducato di Modena, il pensiero riformatore al tempo fosse – per così dire – “di casa”, in quanto possedeva un solido retroterra culturale che affondava le radici nel XVII secolo e che risultava basato sullo “spirito galileiano”, cioè sulla «sperienza». Questo contribuisce a spiegare perché, a partire dalla metà del Settecento, alcune tendenze, proposte e finalità tipiche dell’Illuminismo europeo abbiano potuto attecchire e adattarsi con una certa facilità negli Stati estensi.<br>
Paradisi fu membro di innumerevoli istituzioni culturali: tra le più prestigiose, sono da annoverare l’Accademia della Crusca e quella delle Scienze dell’Istituto di Bologna. Godette della profonda stima sia di molti eminenti uomini di cultura del suo tempo, spaziando da Voltaire (1694-1778) al summenzionato Carlo Goldoni, da Saverio Bettinelli (1718-1808) a Carlo Innocenzo Frugoni (1692-1768), da Francesco Algarotti (1712-1764) a Lazzaro Spallanzani (1729-1799), dal già ricordato Cesare Beccaria a Carlo Denina (1731-1813), sia di sovrani, come il re di Prussia Federico II (1712-1786, sul trono dal 1740 alla morte) e il più volte citato duca di Modena Francesco III.<br> Il primogenito di Paradisi, Giovanni (1760-1826), diventò anch’egli celebre: cospicui risultarono infatti i suoi meriti letterari e scientifici (poesia, storia, lingue greca e francese, eloquenza, diritto, fisica, geometria ecc.), e di grande rilievo fu la sua intensa e prolungata attività politica, svolta sotto il regime napoleonico.<br>  
Il nostro personaggio spirò a Reggio Emilia il 19 febbraio 1783. Fu inumato nella locale chiesa di San Domenico, a pochi passi dal Palazzo Gabbi (oggi Palazzo Tirelli), che era stata la sua dimora per molti anni.<br>A Vignola sono attualmente intitolati a lui una strada, un Istituto d’Istruzione Superiore e un Circolo; nella rocca, è apposta una lapide che ricorda che il famoso intellettuale nacque al suo interno il 26 aprile 1736.</big></p><br><br><br><br>
<h4><big><big><big><big><strong><center>IMMAGINI</center></strong></big></big></big></big></h4><br>
<p><big><big><center>Lapide che, nel cortile interno della rocca di Vignola, attesta la nascita di Paradisi all’interno del monumentale edificio.</center></big></big></p>
<center><img src="img/celebri vignolesi/Paradisi/lapide.jpg" width="800" height="600"></center><br><br><br>
<p><big><big><center>Agostino Paradisi <i>il Giovane</i> in un’incisione della milanese Caterina Piotti Pìrola (1800-1842?)<br> pubblicata per la prima volta nel 1837 o nel 1838.<br> Una riproduzione dell’opera è anche in testa alla dispensa di Francesco Predari riservata al nostro personaggio<br> nel​l’<i>Iconografia dei celebri vignolesi edita per cura di Francesco Selmi</i>, Modena, Presso il libraio Giuseppe Luppi, 1839.</center></big></big></p><br>
<img src="img/celebri vignolesi/Paradisi/Incisione.jpg" width="530" height="600"><br><br>
<p><big><big><center>Busto di Agostino Paradisi <i>il Giovane</i> (1780), attribuito allo scultore romano<br> Bartolomeo Cavaceppi (1716 ca. - 1799); collezione privata.<br>
Fonte: google.com</center></big></big></p>
<img src="img/celebri vignolesi/Paradisi/Cavaceppi2.jpg" width="450" height="600"><br><br>
<p><big><big><center>Palazzo Tirelli (già Palazzo Gabbi), Reggio Emilia, a lungo dimora di Paradisi. Fonte: google.com</center></big></big></p>
<img src="img/celebri vignolesi/Paradisi/palazzo tirelli.jpg" width="470" height="700"><br><br>
<p><big><big><center>Sede del Collegio Nazareno di Roma, in un’antica stampa<br> (il Collegio è tuttora accolto nel palazzo cinquecentesco in fondo).<br> 
Fonte: google.com</center></big></big></p>
<center><img src="img/celebri vignolesi/Paradisi/collegio.jpg" width="500" height="350"></center><br><br>
<p><big><big><center>Frontespizio della raccolta poetica <i>Versi sciolti</i>, In Bologna, A S. Tommaso D’Aquino, 1762. Fonte: google.com</center></big></big></p>
<center><img src="img/celebri vignolesi/Paradisi/Versi sciolti.jpg" width="450" height="650"></center><br><br>
<p><big><big><center>Frontespizio di <i>Nel solenne aprimento della Università di Modena</i> [...], In Modena, Presso la Società Tipografica, 1772;<br> trattasi della versione a stampa del testo della prolusione all’anno accademico 1772/1773. Fonte: google.com</center></big></big></p>
<center><img src="img/celebri vignolesi/Paradisi/prolusione.jpg" width="400" height="550"></center><br><br>
<p><big><big><center>Frontespizio dell’<i>Elogio del principe Raimondo Montecuccoli</i>, Bologna, Dalla Stamperia di Lelio dalla Volpe, 1776.<br> Fonte: google.com<center></big></big></p>	
<center><img src="img/celebri vignolesi/Paradisi/Elogio.jpg" width="390" height="650"></center><br><br>
<p><big><strong><a href="Celebri Vignolesi.html">Indice dei nomi</a></big></strong></center></p><br>
</section>
<footer><i class="far fa-copyright">&nbsp;</i> Copyright 2021, 2022 - CELEBRI VIGNOLESI<br>
<i class="fab fa-instagram"></i>&nbsp; <a href="https://www.instagram.com/celebri_vignolesi/?hl=it">celebri_vignolesi</a>&nbsp;&nbsp;&nbsp;<i class="fab fa-facebook"></i> &nbsp;<a href="https://www.facebook.com/Celebri-Vignolesi-103269268827528/?ref=page_internal">Celebri Vignolesi</a><br>
E-mail: <a href= "mailto:celebrivignolesi@hotmail.com">celebrivignolesi@hotmail.com</a><br>
Editor: Sara Scaglioni 
 </footer>
</body>
</html>
