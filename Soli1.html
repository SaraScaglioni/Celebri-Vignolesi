<!doctype html>
<html lang="it">
<head>
  <meta charset="utf-8">
  <script src="https://kit.fontawesome.com/a18eee3ca0.js" crossorigin="anonymous"></script>
  <link rel="stylesheet" type="text/css" href="css/style.css">
  <link rel="preconnect" href="https://fonts.googleapis.com">
<link rel="preconnect" href="https://fonts.gstatic.com" crossorigin>
<link href="https://fonts.googleapis.com/css2?family=Montserrat:wght@700&display=swap" rel="stylesheet">
<link rel="preconnect" href="https://fonts.googleapis.com">
<link rel="preconnect" href="https://fonts.gstatic.com" crossorigin>
<link href="https://fonts.googleapis.com/css2?family=Cardo&display=swap" rel="stylesheet">
<link rel="shortcut icon" href="img/icona sito.ico" type="image/x-icon">
<title>Celebri Vignolesi</title>
</head>
<body><header>
<h1><img src="img/logo sito.jpg" width="150" height="100">CELEBRI VIGNOLESI</h1>	
<nav>
<ul>
<strong><li><a href="homepage.html">HOME</a></li>
<li><a href="Chi siamo.html">CHI SIAMO?</a></li>
<li><a href="Novità.html">NOVITÀ</a></li>
<li  class="active"><a href="Celebri Vignolesi.html">CELEBRI VIGNOLESI</a></li>
<li><a href="Anniversari.html">ANNIVERSARI</a></li>
<li><a href="Contatti.html">CONTATTI</a></li></strong>
</ul>
</nav>
</header>
<section>
	<p><big><strong><a href="Celebri Vignolesi.html">Indice dei nomi</a></big></strong></p><br><br>
	<h3><center><big><big>GIUSEPPE MARIA SOLI</big></big><br><br>
	<big>(1747-1822)</big></center></h3><br><br><br>
	<h4><big><big><big><big><strong><center>PROFILO BIOGRAFICO</center></strong></big></big></big></big></h4><br><br>
	<p><big><strong>GIUSEPPE MARIA SOLI</strong> nacque il 23 giugno 1747 – così nella fede battesimale, ma sovente gli studiosi indicano come data il 23 giugno 1745, a causa di un errore commesso nel 1833 da quello che è da ritenere il più importante biografo del Nostro, Giovanni de Brignoli di Brunnhoff [1774-1857] – a Vignola (o nell’antica località Fanfaluca o nel podere Varrona, conosciuto anche come Ca’ de’ Varroni o Varoni) in una famiglia di agricoltori. Operante a Roma, Venezia, Modena, Reggio, Massa e in numerose località minori, egli fu uno dei più significativi architetti neoclassici italiani vissuti a cavallo tra i secoli XVIII e XIX, e mostrò pure non comuni doti come ingegnere. In campo pittorico, riscosse larghi consensi durante la vita; nel tempo, purtroppo, sono andati dispersi alcuni dei suoi non molti quadri documentati (in totale, erano una quindicina). Insegnante capace e stimato, fu maestro di intere generazioni di artisti modenesi.<br>  

Nato da Giovanni, mezzadro, e da Maria Bellucci (così, nella fede battesimale; altrove, Belluzzi o Beluzzi), il nostro personaggio già da bambino rivelò un eccezionale talento nel disegno, al punto che Giulio de’ Nobili, governatore generale e vice-marchese di Vignola dal 1753 al 1764, decise dapprima di metterlo a bottega presso fra Stefano da Carpi (al secolo, Giuseppe Barnaba Solieri, 1710-1796), uno dei più importanti pittori all’epoca attivi nel Modenese, poi di raccomandarlo al conte Cesare Malvasia († 1767) di Bologna. Undicenne, Soli fu accolto nella casa del nobiluomo e subito ammesso all’Accademia Clementina, nell’ambito della quale ricevette una robusta formazione artistica da docenti del calibro di Ercole Lelli (1702-1766); presso quell’istituzione, il giovane meritò alcuni premi di frequenza e di profitto. Un certo influsso su di lui venne esercitato da Carlo Bianconi (1732-1802), che all’epoca non insegnava ancora alla Clementina.<br> 

Nel 1770, grazie al contributo determinante del duca estense Francesco III e della Comunità di Modena, Soli si trasferì a Roma, dove per quasi tre lustri poté dedicarsi all’approfondimento dell’architettura e della pittura. Nella Città Eterna, egli ricevette anche il premio del nudo nell’Accademia di San Luca (1771) e diversi incarichi che misero alla prova la sua competenza e il suo buon gusto in quei due campi: tra il 1771 e il 1774, progettò i campanili della chiesa parrocchiale di San Giacomo Roncole e della pieve di Nonantola, entrambe località in territorio estense; a Roma, fu chiamato sia al Palazzo Falconieri (1776), per eseguire alcuni dei decori interni, sia al Palazzo Barberini, con lo scopo di approntare decori e dipinti (1780), sia al Palazzo Gentili, dove fece adattamenti nell’area del giardino e di un cortile in occasione dell’arrivo da Milano di Ferdinando d’Asburgo Lorena e Maria Beatrice d’Este (1781); a Carbognano (nel Viterbese), poi, il principe Giulio Cesare Colonna Barberini (1702-1784) lo volle nel 1782 come architetto-capo nella fabbrica della nuova chiesa di San Pietro Apostolo (il progetto iniziale, di Venanzio Rubini, risaliva al 1779 e la posa della prima pietra all’anno seguente) e dell’annessa canonica; nella stessa località e nello stesso anno, ideò un casino di campagna per il parroco della chiesa appena menzionata. A seguito di un accordo con la Comunità di Modena sancito nel 1776, ogni triennio (dal 1777) il Vignolese mandò nella capitale del Ducato un prodotto del suo pennello; in precedenza, comunque, aveva già inviato a suddetta Comunità almeno due dipinti (nel 1773 e nel 1775).<br>  

A Roma, sul finire degli anni Settanta, quando era ormai riconosciuto come uno dei maggiori architetti della nuova generazione, Soli fu contattato da un emissario della zarina Caterina II, la quale stava cercando due architetti italiani che provvedessero a modificare radicalmente la fisionomia della capitale dei suoi Stati, il trasferimento sulle rive della Neva. Il Vignolese non accettò l’invito, lasciando così spianata la strada per l’assegnazione di quel posto all’amico Giacomo Quarenghi (1744-1817), che per oltre un terzo di secolo fu il principale artefice della trasformazione in senso neoclassico di San Pietroburgo.<br>  

Stabilitosi a Modena, Soli venne chiamato dal duca Ercole III a organizzare e dirigere la costituenda Scuola di Belle Arti, che sorse ufficialmente nel 1785 con lo scopo di offrire una compiuta educazione artistica ai giovani più talentuosi degli Stati Estensi. Come sua sede, fu scelto l’edificio che sino ad allora aveva ospitato il Tribunale dell’Inquisizione (appena soppresso), a fianco della chiesa di San Domenico; per due anni, il nostro personaggio sovraintese ai lavori che resero lo stabile idoneo alla nuova destinazione d’uso (fra l’altro, venne elevato di un piano). Nel 1790 la Scuola di Belle Arti si trasformò in un istituto più grande e articolato che prese il nome di Accademia Atestina di Belle Arti; Soli vi figurò come direttore e come professore di Architettura Civile, Disegno e Pittura. Sempre a Modena, egli ricoprì dal 1786 la carica di architetto di Corte.<br>  

Al 1787 data il matrimonio di Soli con Paola Verzani (1764?-1822), dalla quale egli ebbe – tra gli altri – il figlio Gusmano (1788-1830), architetto. L’anno seguente, il Vignolese fu accolto nell’Accademia Ducale dei Filarmonici di Modena.<br>  

Il nostro personaggio curò la quinta edizione «corrett[a], ed accresciut[a]» del <i>Manuale d’Architettura</i> di Giovanni Branca (1571-1645), uscito per la prima volta nel 1629 (In Ascoli, Appresso Maffio Salvioni). La pubblicazione avvenne, a sue spese, nel 1789 (In Modena, Presso la Società Tipografica). Il volume fu adottato come libro di testo per gli studenti dell’Accademia Atestina.<br> 

In questi anni, Soli non mancò di offrire il proprio contributo, specialmente nei campi architettonico e ingegneristico, a diverse fabbriche civili (pubbliche come private) e religiose della capitale estense: di suo pugno, per esempio, fu il disegno della scenografica Porta Sant’Agostino (1789-1791), demolita nel 1912 in concomitanza con l’atterramento delle mura. Nello stesso periodo, il Vignolese elaborò diversi progetti che non concernevano l’area cittadina (qui di seguito, ove non diversamente segnalato, le località si trovavano all’interno dei domìni estensi): curò la ristrutturazione sia della chiesa di Panzano (1789), al tempo nel territorio dello Stato Pontificio, appena oltre il confine ducale, sia della chiesa di Solara (1792); ideò il nuovo ponte di Sant’Ambrogio (1789-1793), sul fiume Panaro, lungo la Via Emilia, fatto saltare dai Tedeschi in fuga gli ultimi giorni della Seconda Guerra Mondiale, e il ponte sul torrente Grizzaga, a Montale (1793); sovraintese alla ricostruzione dell’Osteria della Campana sulla Via Emilia, fuori della geminiana Porta a Bologna (1794), come del casino dei conti Molza, a Collegara (1795). Probabilmente attorno al 1793, Soli dipinse a figura intera Ercole III (questo quadro, di proprietà della Galleria Estense e ora in deposito al Palazzo Ducale di Modena, era fatto risalire in passato al 1819, quindi a un’epoca in cui il duca ritratto era già scomparso da sedici anni); nel 1796, invece, egli realizzò il ritratto di Girolamo Tiraboschi (1731-1794), richiestogli dalla città di Bergamo, che aveva dato i natali a questo celeberrimo personaggio.<br>  

Caduti molti degli antichi regimi in Italia a seguito della campagna napoleonica del 1796-1797, a Modena l’artista vignolese non solo fu confermato quale direttore e professore dell’Accademia di Belle Arti, ma cominciò anche a tenere – dal 1798 – la cattedra di Disegno e Figura nella Scuola Militare che i Francesi avevano appena creato in città sul modello dell’École Polytechnique d’Oltralpe allo scopo di formare gli ufficiali (del Genio e dell’Artiglieria) dell’esercito della Repubblica Cisalpina; l’istituto, l’unico previsto nel territorio di quest’ultima, venne accolto nell’ex residenza ducale dopo gli ampi lavori di adattamento predisposti dallo stesso Soli, che era subito diventato uno degli architetti di fiducia del generale Bonaparte in persona. Oltre a tale incarico, il nostro personaggio ne accettò svariati in città e nei dintorni: la ricostruzione del ponte ligneo sul Panaro a Navicello (1800), l’erezione di diversi monumenti dedicati alla Libertà e a Napoleone (1796, 1798, 1805 e 1809), la costruzione del fabbricato delle carceri nella Cittadella (1803), la realizzazione del palcoscenico e delle sale del casino al teatro di Modena (1807), nonché interventi di varia natura ed entità in palazzi e ville suburbane di facoltose famiglie nobili e borghesi della ex metropoli estense; nello stesso periodo, egli ebbe anche modo di dimostrare la sua abilità nel campo dell’ingegneria idraulica provvedendo alla livellazione del canale della Cerca di Modena. Lavorò anche a Reggio (1804, altar maggiore della chiesa della Ghiara) e fu più volte chiesto il suo giudizio intorno a progetti altrui da realizzare in Emilia e in Lombardia.<br>  

Un mese dopo essere stato incoronato sovrano del nuovo Regno d’Italia, Napoleone si recò in visita a Modena (25-26 giugno 1805) e gli allestimenti vennero curati da Soli, che nell’occasione fu nominato regio architetto e Aquila d’Argento della Legion d’Onore.<br>  

Intanto, nel 1801, l’Accademia Clementina, che sedici anni prima lo aveva designato accademico d’onore, elesse il Vignolese membro ordinario, derogando alla prescrizione che gli accademici dovessero risiedere a Bologna. Sei anni dopo, egli fu accolto come membro ordinario della Classe di Arti Liberali e Meccaniche dell’Accademia Italiana di Scienze, Lettere, ed Arti di Livorno. Nel 1810 Soli diventò «ispettore de’ Reali Fabbricati di Modena».<br>  

Nell’ambito della creazione di un vero e proprio Palazzo Reale intorno alla Piazza San Marco della città lagunare, nel 1808 si ricorse a lui per ottenerne autorevoli pareri e poi gli venne assegnato un incarico prestigioso, consistente nella parziale ricostruzione delle Procuratie Nuovissime (chiamate anche Nuova Fabbrica e Ala Napoleonica). Le porzioni del suo progetto realmente eseguite furono il nuovo atrio, il nuovo scalone e alcuni interventi minori (1811), nonché la nuova facciata verso la chiesa di San Moisè (1812); nel cantiere, ebbe un ruolo importante Gusmano Soli. L’edificio, che venne portato a termine verso la piazza nel 1814 e completato (anche all’interno) nei decenni successivi anche seguendo le indicazioni dell’architetto Lorenzo Santi (1783-1839), dal 1922 ospita una parte del Museo Correr.<br> 

Nel 1814, all’inizio della Restaurazione, l’ormai famosissimo Vignolese fu confermato architetto di Corte (per la precisione, ebbe luogo la sua nomina ad «architetto di Sua Altezza Reale») da Francesco IV Austria-Este, nuovo duca di Modena. A partire da quel momento, Soli seguì i lavori di recupero delle opere trafugate dai Francesi e approntò innumerevoli interventi architettonici su edifici civili e religiosi della metropoli; fra l’altro, egli vide eseguiti alcuni suoi progetti all’esterno e all’interno del Palazzo Ducale (1815-1816), e si occupò della ricostruzione della Cavallerizza Reale (1821). Occasionalmente predispose in prima persona significative riforme della viabilità cittadina. In questo periodo, tutto quanto veniva progettato in campo architettonico e urbanistico era sottoposto al suo esame preventivo.<br>  

Nell’ultima fase della vita, il nostro personaggio ricevette commesse anche fuori Modena ed è possibile riconoscere la sua mano, per esempio: all’interno dei territori pontifici, sia a Cento, nell’ospitale, nel cimitero e nel ponte sul Reno (1816), sia nella Legazione di Rimini, nel Ponte sul Savio (1817); in una sala del Palazzo Ducale di Massa (1818), quando quest’ultima era governata da Maria Beatrice d’Este; in due altari nella chiesa di San Nicolò Vescovo, a Reggio (1819), città anch’essa tornata cinque anni prima agli Austria-Este; nel ponte sul Tiepido (1821), presso San Damaso, a pochi chilometri da Modena. Tra i diversi progetti soliani non realizzati del periodo, occorre segnalare quello che riguardava l’adeguamento della chiesa parrocchiale dei Santi Nazario e Celso a Vignola, e che è databile al 1821 (vent’anni più tardi, tuttavia, l’architetto Cesare Costa [1801-1876] ne tenne conto per predisporre gli interventi, eseguiti subito dopo, sull’edificio sacro).<br>  

Nel frattempo, l’appena riorganizzata Accademia dei Filarmonici di Modena – non più Ducale, ma Reale – lo elesse socio onorario (1816); tale istituzione andò a costituire la terza sezione della Reale Accademia di Scienze Lettere ed Arti, e di quest’ultima Soli diventò socio onorario (1817). Dal 1820 egli fu socio onorario della Società Filodrammatica Modenese.<br>  

Durante l’età matura, per realizzare e adornare gli edifici (pubblici e privati) dei quali elaborava via via il progetto nel Modenese, Soli fu spesso coadiuvato da alcuni dei suoi migliori allievi, come il figlio Gusmano e i pittori Geminiano Vincenzi (1770-1831) e <strong>Pietro Minghelli</strong> (1780-1822). A quest’ultimo, per esempio, si deve buona parte delle decorazioni parietali del Casino – o Villa – Bellucci (poi, Tosi Bellucci), dal 1916 Residenza Municipale di Vignola, elegante edificio progettato dal nostro personaggio nel 1789, ma i cui lavori cominciarono molto probabilmente solo nel 1815, per poi concludersi tra il 1823 e il 1824 (poco dopo la metà dell’Ottocento, tuttavia, parte della struttura subì robusti interventi che vennero eseguiti sulla base dei disegni predisposti dal già menzionato architetto Costa).<br>  

Rimasto vedovo da poco più di sei mesi, Soli morì nella capitale austroestense il 20 ottobre 1822. Le sue spoglie vennero trasferite nel paese natale e inumate nel camposanto cittadino che precedeva quello in uso dalla fine dell’Ottocento ai nostri giorni. Le ossa andarono poi disperse e nell’attuale cimitero non c’è nulla che ricordi Soli.<br> 

L’odonomastica di Vignola non trascura questo suo figlio illustre: a lui, infatti, risulta dedicata un’importante strada del centro storico della città (in precedenza, era stata nota prima come Via dei Beccari o Via dei Macelli, poi come Via del Sole), lungo la quale fino alle soglie del XX secolo si svolgeva il mercato settimanale degli animali da cortile.<br>  

Un <i>Autoritratto</i> di Soli, dipinto nel 1805 (o negli anni immediatamente successivi) e andato ben presto disperso, fu rintracciato nel 1867 da <strong>Carlo Garavini</strong> (1807 - non prima del 1874), che allora risiedeva in Campania, e subito inviato in dono alla sorella Luigia (1796-1870), vedova di uno degli uomini più ricchi ed eminenti della Vignola ottocentesca, Giambattista Bellucci (1781-1866). Da allora, l’opera si trova nel già menzionato Casino (o Villa) Tosi Bellucci (in precedenza, Tosi) della cittadina modenese. Il quadro ha subìto un restauro conservativo nel 2015.<br>

Per volontà degli eredi del grande architetto, il Fondo Soli venne affidato alla custodia e alla cura della modenese Accademia Nazionale di Scienze Lettere e Arti; esso comprende una raccolta grafica, un archivio e una ricca biblioteca.</big></p><br><br><br>

<h5><big><big><big><big><strong><center>IMMAGINI</center></strong></big></big></big></big></big></h5><br><br>
		<p><center><big><big>L’<i>Autoritratto</i> di Soli attualmente conservato nel Casino Tosi Bellucci (già Bellucci),<br> dal 1916 Residenza Municipale di Vignola. Fonte: google.com</big></big></center><br>
	<img src="img/celebri vignolesi/Soli Giuseppe Maria/Autoritratto.jpg" width="450" height="620"><br><br><br>
<p><center><big><big>Caterina Piotti Pìrola (1800-1842?), ritratto postumo di Giuseppe Maria Soli, incisione, a partire<br> dal suo <i>Autoritratto</i>. Fonte: <i>Iconografia dei celebri vignolesi. Opera edita per cura di Francesco Selmi</i>, Modena,<br> A spese di Giuseppe Lupi librajo, 1839. Il piccolo libro in oggetto è una pubblicazione periodica di natura collettiva<br> costituita di sette dispense singole (le quali presentano in alcuni casi note tipografiche parzialmente diverse da quelle che si<br> trovanonel volumetto rilegato, ad esempio «Presso il libraio Giuseppe Luppi»; quest’ultimo, peraltro, risulta il nome corretto<br> del libraio modenese), così intitolate: <i>Jacopo Cantelli</i>, <i>Lodovico Antonio Muratori</i>, <i>Jacopo Barozzi da Vignola</i>,<br> <i>Pietro Antonio Bernardoni</i>, <i>Agostino Paradisi</i>, <i>Giuseppe Soli</i>, <i>Veronica Cantelli Tagliazucchi</i>.<br> L’incisione della Piotti Pìrola apre la dispensa su Soli, il cui testo scritto è firmato in calce da Mario Valdrighi.</big></big></center><br>
			<img src="img/celebri vignolesi/Soli Giuseppe Maria/Soli incisione.jpg" width="430" height="770"><br><br><br>
	<p><center><big><big>L’antica Porta Sant’Agostino di Modena nell’incisione (a bulino su rame) che<br> Guglielmo Silvester (1763-1839) realizzò probabilmente nel 1791. Fonte: google.com</big></big></center><br>
	<img src="img/FOTO VARIE/porta.jpg" width="650" height="450"><br><br><br>
<p><big><big><center>Un’immagine recente del Casino Tosi Bellucci (già Bellucci) a Vignola.</center></big></big></p>
<img src="img/FOTO VARIE/Casino Tosi Bellucci.jpg"><br><br><br>
<p><center><big><big>Un’immagine recente della facciata verso Piazza San Marco delle Procuratie Nuovissime di Venezia. Fonte: google.com</big></big></center><br>
	<img src="img/FOTO VARIE/procuratie.jpg"><br><br><br>
<p><big><strong><a href="Celebri Vignolesi.html">Indice dei nomi</a></big></strong></p><br>
</section>
<footer><i class="far fa-copyright">&nbsp;</i> Copyright 2021, 2022 - CELEBRI VIGNOLESI<br>
<i class="fab fa-instagram"></i>&nbsp; <a href="https://www.instagram.com/celebri_vignolesi/?hl=it">celebri_vignolesi</a>&nbsp;&nbsp;&nbsp;<i class="fab fa-facebook"></i> &nbsp;<a href="https://www.facebook.com/Celebri-Vignolesi-103269268827528/?ref=page_internal">Celebri Vignolesi</a><br>
E-mail: <a href= "mailto:celebrivignolesi@hotmail.com">celebrivignolesi@hotmail.com</a><br>
Editor: Sara Scaglioni 
 </footer>
</body>
</html>
