<!doctype html>
<html lang="it">
<head>
  <meta charset="utf-8">
  <script src="https://kit.fontawesome.com/a18eee3ca0.js" crossorigin="anonymous"></script>
  <link rel="stylesheet" type="text/css" href="css/style.css">
  <link rel="preconnect" href="https://fonts.googleapis.com">
<link rel="preconnect" href="https://fonts.gstatic.com" crossorigin>
<link href="https://fonts.googleapis.com/css2?family=Montserrat:wght@700&display=swap" rel="stylesheet">
<link rel="preconnect" href="https://fonts.googleapis.com">
<link rel="preconnect" href="https://fonts.gstatic.com" crossorigin>
<link href="https://fonts.googleapis.com/css2?family=Cardo&display=swap" rel="stylesheet">
<link rel="shortcut icon" href="img/icona sito.ico" type="image/x-icon">
<title>Celebri Vignolesi</title>
</head>
<body><header>
<h1><img src="img/logo sito.jpg" width="150" height="100">CELEBRI VIGNOLESI</h1>	
<nav>
<ul>
<strong><li><a href="homepage.html">HOME</a></li>
<li><a href="Chi siamo.html">CHI SIAMO?</a></li>
<li><a href="Novità.html">NOVITÀ</a></li>
<li  class="active"><a href="Celebri Vignolesi.html">CELEBRI VIGNOLESI</a></li>
<li><a href="Anniversari.html">ANNIVERSARI</a></li>
<li><a href="Contatti.html">CONTATTI</a></li></strong>
</ul>
</nav>
</header>
<section>
	<p><big><strong><a href="Celebri Vignolesi.html">Indice dei nomi</a></big></strong></p><br><br>
<h3><center><big><big>GIACOMO CANTELLI</big></big><br><br>
	<big>(1643-1695)</big></center></h3><br><br><br>
	<h4><big><big><big><big><strong><center>PROFILO BIOGRAFICO</center></strong></big></big></big></big></h4><br><br>
	<p><big>Di <strong>GIACOMO</strong> (detto <strong>Jacopo</strong>) <strong>CANTELLI</strong>, cartografo, geografo e bibliotecario, sono purtroppo a disposizione dati biografici che risultano spesso lacunosi, ipotetici, contraddittori e cronologicamente molto approssimativi, quindi le notizie seguenti giocoforza non potranno che risentire, in termini di precisione e inoppugnabilità, dell’insufficienza della documentazione a oggi conosciuta.<br>
Il nostro personaggio fu battezzato a Monteorsello (oggi Monteorsello di Guiglia) il 23 febbraio 1643 come Giacomo, non come Jacopo, un toscanismo che – già lui vivente – gli venne peraltro non di rado attribuito. All’epoca, quel borgo della collina modenese apparteneva al Marchesato di Vignola, e ciò lo condusse ad aggiungere di frequente al proprio nome espressioni quali «Vignolese», «da Vignola» o «Vineolensis». La famiglia Cantelli risultava verosimilmente originaria della stessa Monteorsello e aveva portato, fino a poco tempo addietro, il cognome Betti.<br>
Figlio di Francesco, che era un ricco capitano del Marchesato di Vignola, e di Domenica Scorzoni, Cantelli studiò a Bologna (1663-1669) ed è possibile abbia tratto giovamento dalla protezione di colui che, dal 1651, stava occupando la cattedra episcopale petroniana, ossia Girolamo Boncompagni (1622-1684). Dopo essere stato forse segretario (a Ferrara e in Veneto?) del marchese Pio Enea II Obizzi (1592-1674) e poi avere molto probabilmente soggiornato a Venezia e a Parigi, il nostro personaggio tornò a Bologna per prestare servizio alle dipendenze del conte Rinieri Marescotti (1640-1690), mostrando – allo stesso tempo – un crescente interesse per la geografia; in quella città, egli visse per lunghi periodi fino alla metà del nono decennio del secolo e frequentò numerosi insigni uomini di cultura, fra i quali va ricordato almeno il celebre Marcello Malpighi (1628-1694).<br>
Certa fu la presenza di Cantelli a Roma, dove egli realizzò due globi (dei quali non sappiamo null’altro), lussuosi oggetti decorativi allora di moda e che solitamente venivano prodotti in coppia per raffigurare la superficie terrestre e la volta celeste. Non è tuttavia noto quando e quanto a lungo il nostro personaggio vi abbia dimorato: forse si trovava nella Città Eterna nel 1679, anno in cui iniziarono a uscire alcune sue splendide carte geografiche presso lo stampatore romano Giovanni Giacomo de Rossi (1627-1691), che all’epoca era impegnato nella pubblicazione del <i>Mercurio Geografico</i>, ponderosa e importantissima raccolta di carte. Furono in special modo queste tavole firmate dal Modenese a procurargli fama internazionale.<br>
Il 3 novembre 1680 Cantelli sposò Irene, figlia del capitano Francesco Costa di Bologna, dalla quale ebbe, nel corso degli anni, cinque figli (quattro maschi e una femmina).<br>
Sembra che, poco dopo la metà degli anni Ottanta, il pontefice Innocenzo XI (Benedetto Odescalchi [1611-1689], sul soglio di Pietro dal 1676) abbia offerto al nostro personaggio di stabilirsi a Roma per prestare servizio, dietro alta rimunerazione, presso la Sede Apostolica. Dal canto suo, il ministro Jean-Baptiste Colbert (1619-1683), a nome del re di Francia Luigi XIV (1638-1715, monarca dal 1643, ma incoronato solo undici anni dopo), avrebbe invitato il cartografo di Monteorsello a trasferirsi presso quella corte.<br>
Nel 1685 il sovrano “naturale” di Cantelli, Francesco II (1660-1694, al potere nominalmente dal 1664 ed effettivamente da nove anni dopo), gli offrì la carica di geografo ducale ed egli accettò la proposta, fissando la propria dimora nella metropoli estense. Nel 1689 (o poco prima) il nostro personaggio cominciò a esercitare le funzioni di bibliotecario di corte e subito lo si vide impegnato nel riordino e nella riorganizzazione della «Ducal Libraria», sforzi di cui molto presto trasse profitto Gottfried Wilhelm von Leibniz (1646-1716), che, alla ricerca di documenti atti a comprovare la comune origine della casata guelfa di Brunswick-Lüneburg e della casata d’Este, soggiornò a Modena negli ultimi mesi del 1689. Per Francesco II, poi, Cantelli costruì due globi (1689), che vennero collocati nell’atrio della «Ducal Libraria», ma dei quali non abbiamo più notizie dopo il 1839.<br>
Gli incarichi del nostro personaggio presso la corte estense gli consentirono di frequentare i più insigni dotti presenti a Modena in quel periodo, tra cui spiccavano Benedetto Bacchini (1651-1721), Bernardino Ramazzini (1633-1714), Giovan Battista Boccabadati (1635-1696) e Gaetano Fontana (1645-1719). Fu in buoni rapporti anche con quattro importanti Vignolesi: <strong>Pietro Ercole Belloi</strong> (1634-1702) e il figlio <strong>Domenico</strong> (1660-1712), i quali – oltretutto – avevano nella zona delle Basse di Vignola terreni a livello confinanti con terreni a livello di Cantelli, e i giovanissimi <strong>Pietro Antonio Bernardoni</strong> (1672-1714) e <strong>Lodovico Antonio Muratori</strong> (1672-1750). Con quest’ultimo, trasferitosi a Milano nel 1695, ebbe un breve scambio di lettere poco prima di morire.<br>
Pur seguitando a dedicarsi con sollecitudine e maestria alla costruzione di carte geografiche, il nostro personaggio volle dedicare all’amico Malpighi la propria prefazione in latino di un’opera, anch’essa composta in latino, di Bacchini (<i>Anonymi dialogi tres</i> […], 1692), e fece uscire nell’annata 1693 del «Giornale de Letterati», rivista diretta a Modena dallo stesso Bacchini, gli unici scritti di carattere geografico che egli mandò alle stampe (<i>Uoyage en divers estats d’Europe</i> […] e <i>Osservation phisiques, et matematiques</i> […]).<br>
Cantelli morì nella metropoli estense il 30 novembre 1695, pianto dai familiari, dagli amici e dai corrispondenti epistolari sparsi in varie città italiane e a Parigi. Venne sepolto nella chiesa modenese di San Pietro.<br>
Piuttosto celebri, nel campo delle lettere, furono ai loro tempi due discendenti del nostro personaggio, entrambi privi di legami con Vignola: Veronica Cantelli (1713-1798), che era molto probabilmente una pronipote del cartografo, e un figlio di una sorella di quest’autrice, Luigi Cerretti (1738-1808), amico fraterno e sodale di <strong>Agostino Paradisi <i>il Giovane</i></strong> (1736-1783).<br>
Vignola ha dedicato a Cantelli una strada e un teatro. All’interno della Biblioteca Comunale “Francesco Selmi” della cittadina, è custodito un prezioso Fondo cartografico Cantelli.</big></p><br><br><br>

<h5><big><big><big><big><strong><center>BIBLIOGRAFIA E SITOGRAFIA MINIME DI RIFERIMENTO</center></strong></big></big></big></big></big></h5><br><br>
<p><big><strong>BONAZZI, Alessandra - DAMERI, Debora - FARINELLI, Franco - LODOVISI, Achille - TORRESANI, Stefano (a cura di)</strong>: <strong><i>Giacomo Cantelli. Geografo del Serenissimo</i></strong>, Catalogo della Mostra (Vignola, rocca, 18 novembre 1995 - 31 gennaio 1996), Bologna, Grafis, 1995.<br>
Questo volume contiene i seguenti materiali scientifici: Franco Farinelli, <i>Introduzione</i>, p. 13; Biblioteca Comunale “F. Selmi” di Vignola (a cura della), <i>Giacomo Cantelli: cenni biografici</i>, pp. 15-20; la sezione <i>Le origini e il contesto</i> (Marco Cattini, <i>Fra Cabrei e Estimi, aspetti del paesaggio agrario vignolese nel Sei e Settecento</i>, pp. 23-26; Franco Farinelli, <i>La traccia italiana e la mano emiliana: intorno all’arte geografica di Giacomo Cantelli</i>, pp. 27-34); la sezione <i>Il Mercurio Geografico e l’officina del Cantelli</i> (Alessandra Bonazzi, <i>Il Mercurio Geografico: il gioco e la differenza</i>, pp. 37-43; illustrazioni, p. 44; Achille Lodovisi, <i>L’Officina: ma chi di gratia è buono e bastante a questo?</i>, pp. 45-61; Stefano Torresani, <i>L’Officina: terre incerte ridotte in misura e rese in disegno</i>, pp. 63-74); la sezione <i>Catalogo</i> (hanno collaborato alla stesura delle schede Jadranka Bentini, Alessandra Bonazzi, Marco Cattini, Marzio Dall’Acqua, Debora Dameri, Franco Farinelli, Achille Lodovisi, Stefano Torresani, Sergio Venturi; pp. 76-187); la sezione <i>Appendice</i> (illustrazione, p. 190; <i>Lettere autografe di Giacomo Cantelli</i>, a cura della Biblioteca Comunale “F. Selmi” di Vignola, pp. 191-197); la sezione <i>Bibliografia essenziale su Giacomo Cantelli fin qui esistente</i> (pp. 199-200).</big></p>

<p><big><strong>FEDERZONI, Laura</strong>: <strong><i>Giacomo Cantelli: la formazione e l’attività di un cartografo del XVII secolo</i></strong>, «Bollettino della Società geografica italiana», vol. X (1993), fasc. 4, pp. 539-554.</big></p>

<p><big><strong>PALAGIANO, Cosimo</strong>: <strong><i>Cantelli, Giacomo</i></strong>, in <i>Dizionario Biografico degli Italiani</i>, vol. XVIII, Roma, Istituto della Enciclopedia italiana, 1975, pp. 246-247.<br>
Questa voce enciclopedica è disponibile anche nel sito web della <a href="https://www.treccani.it/enciclopedia/giacomo-cantelli_%28Dizionario-Biografico%29/">Treccani</a>, senza paginazione (ultimo accesso, 8 novembre 2022).</big></p>

<p><big><strong><a href="http://www.auris.it/patrimonio/fondo-storico-e-fondi-speciali">Fondo cartografico Giacomo Cantelli</a></strong> custodito presso la Biblioteca Comunale “Francesco Selmi” di Vignola (ultimo accesso, 8 novembre 2022).</big></p><br><br><br>

<h5><big><big><big><big><strong><center>IMMAGINI</center></strong></big></big></big></big></big></h5><br><br>
<p><big><big><center>Caterina Piotti Pìrola (1800-1842?), ritratto postumo di Giacomo Cantelli, incisione,<br> a partire da un disegno antico fatto dal vivo. Fonte: <i>Iconografia dei celebri vignolesi. Opera edita<br> per cura di Francesco Selmi</i>, Modena, A spese di Giuseppe Lupi librajo, 1839. Il piccolo libro in oggetto è una<br> pubblicazione periodica di natura collettiva costituita di sette dispense singole (le quali presentano in alcuni casi<br> note tipografiche parzialmente diverse da quelle che si trovano nel volumetto rilegato, ad esempio «Presso il<br> libraio Giuseppe Luppi»; quest’ultimo, peraltro, risulta il nome corretto del libraio modenese), così intitolate:<br>  <i>Jacopo Cantelli</i>, <i>Lodovico Antonio Muratori</i>, <i>Jacopo Barozzi da Vignola</i>, <i>Pietro Antonio Bernardoni</i>, <i>Agostino Paradisi</i>,<br> <i>Giuseppe Soli</i>, <i>Veronica Cantelli Tagliazucchi</i>. L’incisione della Piotti Pìrola apre la dispensa su Cantelli,<br> il cui testo scritto è firmato in calce Nicolò Cesare Garoni.</center></big></big></p>
<center><img src="img/celebri vignolesi/Cantelli/Incisione.jpg" width="400" height="600"></center><br><br><br>
<p><big><big><center>Frontespizio del <i>Mercurio Geografico</i> […], In Roma, Alla Pace, All’insegna di Parigi, s.d. [ma: fine XVII secolo].<br> ​In questa raccolta, figurano parecchie carte geografiche di Cantelli.</center></big></big></p>
<center><img src="img/celebri vignolesi/Cantelli/Mercurio geografico.jpg" width="400" height="650"></center><br><br>
<p><big><big><center>Cantelli, <i>Regno di Persia</i> […] (1679), incisore Giorgio Widman (notizie dal 1672 al 1683). Fonte: google.com</center></big></big></p>
<center><img src="img/celebri vignolesi/Cantelli/Carta della Persia.jpg" width="650" height="550"></center><br><br>
<p><big><big><center>Cantelli, <i>Terra Sancta</i> […] (1679), incisore G. Widman. Fonte: google.com</center></big></big></p>
<center><img src="img/celebri vignolesi/Cantelli/Carta della Terra Santa.jpg" width="850" height="650"></center><br><br>
<p><big><big><center>Cantelli, <i>Il Regno della China</i> […] (1682), incisore G. Widman. Fonte: google.com</center></big></big></p>
<center><img src="img/celebri vignolesi/Cantelli/Carta della Cina.jpg" width="850" height="650"></center><br><br>
<p><big><big><center>Cantelli, <i>La Grecia Vniversale Antica paragonata con la Moderna</i> (1683), incisore G. Widman. Fonte: google.com</center></big></big></p>
<center><img src="img/celebri vignolesi/Cantelli/Carta della Grecia.jpg" width="850" height="650"></center><br><br>
<p><big><big><center>Cantelli, <i>Marchesato, et Elettorato di Brandebvrg</i> […] (1687), incisore Francesco Donia<br> (attivo nella seconda metà del XVII secolo e all’inizio del XVIII). Fonte: google.com</center></big></big></p>
<center><img src="img/celebri vignolesi/Cantelli/Carta del Brandeburgo.jpg" width="800" height="650"></center><br><br>
<p><big><big><center>Cantelli, <i>Li Regni di Granata e d’Andalvcia</i> (1696, postuma), incisore Antonio Barbey (notizie dal 1689 al 1703).<br> Fonte: google.com</center></big></big></p>
<center><img src="img/celebri vignolesi/Cantelli/Regni di Granada e d'Andalusia.jpg" width="850" height="650"></center><br><br>
<p><big><strong><a href="Celebri Vignolesi.html">Indice dei nomi</a></big></strong></p><br>
</section>
<footer><i class="far fa-copyright">&nbsp;</i> Copyright 2021, 2022 - CELEBRI VIGNOLESI<br>
<i class="fab fa-instagram"></i>&nbsp; <a href="https://www.instagram.com/celebri_vignolesi/?hl=it">celebri_vignolesi</a>&nbsp;&nbsp;&nbsp;<i class="fab fa-facebook"></i> &nbsp;<a href="https://www.facebook.com/Celebri-Vignolesi-103269268827528/?ref=page_internal">Celebri Vignolesi</a><br>
E-mail: <a href= "mailto:celebrivignolesi@hotmail.com">celebrivignolesi@hotmail.com</a><br>
Editor: Sara Scaglioni 
 </footer>
</body>
</html>
