<!doctype html>
<html lang="it">
<head>
  <meta charset="utf-8">
  <script src="https://kit.fontawesome.com/a18eee3ca0.js" crossorigin="anonymous"></script>
  <link rel="stylesheet" type="text/css" href="css/style.css">
  <link rel="preconnect" href="https://fonts.googleapis.com">
<link rel="preconnect" href="https://fonts.gstatic.com" crossorigin>
<link href="https://fonts.googleapis.com/css2?family=Montserrat:wght@700&display=swap" rel="stylesheet">
<link rel="preconnect" href="https://fonts.googleapis.com">
<link rel="preconnect" href="https://fonts.gstatic.com" crossorigin>
<link href="https://fonts.googleapis.com/css2?family=Cardo&display=swap" rel="stylesheet">
<link rel="shortcut icon" href="img/icona sito.ico" type="image/x-icon">
<title>Celebri Vignolesi</title>
</head>
<body><header>
<h1><img src="img/logo sito.jpg" width="150" height="100">CELEBRI VIGNOLESI</h1>	
<nav>
<ul>
<strong><li><a href="index.html">HOME</a></li>
<li><a href="Chi siamo.html">CHI SIAMO</a></li>
<li><a href="Novità.html">NOVITÀ</a></li>
<li class="active"><a href="Celebri Vignolesi.html">CELEBRI VIGNOLESI</a></li>
<li><a href="Anniversari.html">ANNIVERSARI</a></li>
<li><a href="Contatti.html">CONTATTI</a></li></strong>
</ul>
</nav>
</header>
<section>
<p><big><strong><a href="Celebri Vignolesi.html">Indice dei nomi</a></big></strong></center></p><br><br>
<h3><center><big><big>GIACOMO BAROZZI</big></big><br><br>
	<big>(1507-1573)</big></center></h3><br><br><br>
	<h4><big><big><big><big><strong><center>PROFILO BIOGRAFICO</center></strong></big></big></big></big></h4><br><br>
	<p><big><strong>GIACOMO BAROZZI</strong> nacque a Vignola il 1° ottobre 1507 (calendario giuliano). Già lui vivente, era conosciuto sia come <strong>Jacopo Barozzi</strong> sia come <strong>Iacomo Barozzi</strong> sia con innumerevoli piccole varianti del cognome sia con l’appellativo di <i><strong>il Vignola</strong></i>. Fu uno degli architetti più illustri e apprezzati del tardo Rinascimento italiano, e diventò notissimo anche come teorico e trattatista dell’architettura; enorme si rivelò l’influenza da lui esercitata sulla maniera delle successive generazioni di architetti operanti in Europa e in America latina.<br>
Figlio di Bartolomeo (artigiano originario della zona del Lago d’Orta) e di una donna della quale non conosciamo il nome e che era di lingua tedesca, il nostro personaggio lasciò Vignola per Bologna verso la metà degli anni Dieci. Nella seconda città papale, egli ricevette un’approfondita formazione nei campi della prospettiva, della pittura e – in seguito – anche dell’architettura, facendosi ben presto notare per il grande talento. Accertata è la sua presenza a Bologna anche nella prima maturità, durante la quale il governatore pontificio, Francesco Guicciardini (1483-1540), commissionò all’artista la composizione del <i>Mosè salvato dalle acque</i>, eseguita come tarsia lignea da fra Damiano Zambelli (1480 circa - 1549); il pannello, datato 1534 e oggi custodito a New York, rappresenta la prima opera nota del nostro personaggio.<br>
Nella seconda metà degli anni Trenta, a Roma, Barozzi studiò i monumenti antichi e fu attivo come pittore. Risale al 1540 il suo primo grande progetto architettonico conservatosi: si tratta dei disegni per la Villa Cervini di Vivo d’Orcia (oggi nel comune di Castiglione d’Orcia) commissionatigli dal cardinale Marcello Cervini (1501-1555), il quale diventò in seguito pontefice – morendo tuttavia appena ventidue giorni dopo l’elezione – sotto il nome di Marcello II.<br>
Tra il 1541 e il 1543, il Vignolese soggiornò in Francia, lavorando presso la reggia di Fontainebleau in qualità di assistente di Francesco Primaticcio (1504-1570). Su richiesta del sovrano Francesco I (1494-1547, al potere dal 1515), il nostro personaggio curò il getto di copie di bronzo di calchi di statue della collezione vaticana. Inoltre, anche se nulla di tutto ciò è stato finora identificato con sicurezza, è molto probabile che, durante il biennio francese, egli abbia dipinto prospettive e steso progetti architettonici.<br>
Tornato a Bologna, Barozzi realizzò il ciborio dell’altare maggiore della basilica di San Petronio; venne anche coinvolto nel dibattito sul completamento della facciata di quella chiesa ( le sue e le altrui soluzioni rimasero poi sulla carta), e nei lavori per la ricostruzione del ponte sul fiume Samoggia e per il rifacimento del canale Navile. In questo periodo, non è escluso che abbia collaborato con il padrone di casa al disegno del palazzo felsineo del noto umanista Achille Bocchi (1488-1562).<br>
Nel 1550, a Roma, diventò l’architetto della potente famiglia Farnese e, dopo la morte di Michelangelo (1475-1564), fu scelto come secondo di Pirro Ligorio (1513-1583), il quale era stato chiamato a sovraintendere alla fabbrica della basilica di San Pietro; nel 1567 il nostro personaggio assunse l’incarico di architetto capo del prestigiosissimo cantiere.<br>
Tra i numerosi impegni che contraddistinsero il culmine della carriera professionale del <i>Vignola</i>, ci limitiamo qui a ricordare: a Roma, gli interventi presso Villa Giulia e i progetti della chiesa del Gesù, del tempietto di Sant’Andrea sulla via Flaminia e di Sant’Anna dei Palafrenieri in Vaticano; vicino a Viterbo, i progetti del Palazzo Farnese a Caprarola (partendo da un preesistente fortilizio di Antonio da Sangallo <i>il Giovane</i> [1484-1546] e Baldassarre Peruzzi [1481-1536]) e di risistemazione di settori e edifici del borgo cittadino, nonché il progetto di un blocco del Palazzo Farnese a Latera; a Rieti, almeno il Palazzo del Seminario e la chiesa di Sant’Antonio Abate recano sostanziose tracce della sua mano; sempre in Lazio, e per la precisione nei pressi del monte Soratte, ideò la chiesa di San Lorenzo Martire a Sant’Oreste; a Piacenza, ridisegnò il Palazzo Farnese (iniziato su progetto di Francesco Paciotto [1521-1591]), che non venne poi completato; a Bologna, concepì la facciata del portico dei Banchi.<br>
Nella città natale, Barozzi forse partecipò, se non altro offrendo la propria consulenza, alla progettazione del Palazzo Contrari (iniziato nel 1560) e della scala elicoidale autoportante costruita al suo interno.<br>
Alcune delle imprese architettoniche del nostro personaggio videro la collaborazione del figlio Giacinto (1533/1534 - non prima del 1584), anch’egli conosciuto con il soprannome toponimo del padre, sebbene, a differenza del genitore, non vantasse natali vignolesi.<br>
Barozzi si procurò fama d’insigne trattatista a livello internazionale grazie ai seguenti libri: <i>Regola delli cinque ordini d’architettura</i> (1562), ove viene delineato il concetto di ordine architettonico; <i>Le due Regole della Prospettiva pratica</i> (1583, postumo, a cura del celebre scienziato ed ecclesiastico Egnazio Danti [1536-1586]). Nel corso del tempo, entrambe le opere furono ristampate parecchie volte e la <i>Regola</i> arrivò a contare anche diverse edizioni in lingua straniera.<br>
<i>Il Vignola</i> morì a Roma il 7 luglio 1573 (calendario giuliano). Venne inumato nel Pantheon; ora non è più presente l’indicazione del punto esatto della sepoltura.<br>
Nel suo paese natale, risultano attualmente intitolate a Barozzi una Scuola Primaria e una via del centro storico.</big></p><br><br><br>

<h5><big><big><big><big><strong><center>BIBLIOGRAFIA MINIMA DI RIFERIMENTO</center></strong></big></big></big></big></big></h5><br><br>

<p><big><strong>AA.VV.</strong>: <strong><i>Memorie e studi intorno a Jacopo Barozzi pubblicati nel IV Centenario dalla nascita per cura del Comitato preposto alle onoranze</i></strong>, Vignola [MO], Per Antonio Monti, 1908.<br>
Questo volume contiene: Albano Sorbelli, <i>Avvertenza</i>, pp. [III]-IV; <i>Elenco delle tavole</i>, pp. [VI]-VII; <i>Errata corrige</i>, p. [VIII]; A. [Alessandro] G. [Giuseppe] Spinelli, <i>Bio-Bibliografia dei due Vignola</i>, pp. [1]-78 (con <i>Indice analitico</i>, pp. [79]-91); Enrico di Geymüller, <i>Un primo Progetto del Vignola per il Palazzo Farnese a Piacenza e il problema del suo operare a Montepulciano</i>, pp. [93]-107; Paolo Giordani, <i>Il Vignola a Roma</i>, pp. [109]-185; Louis Dimier, <i>Pour le nom de Vignole</i>, pp. [187]-191; Id., <i>Vignole en France</i>, pp. [193]-200; Guido Zucchini, <i>Il Vignola a Bologna</i>, pp. [201]-255; Albano Sorbelli, <i>Giacomo Barozzi e la Fabbrica di S. Petronio</i>, pp. [257]-291; Id., <i>Un’opera sconosciuta del Vignola. Il ponte sul Samoggia</i>, pp. [293]-301; Angelo Gatti, <i>Il Vignola Trattatista d’Architettura</i>, pp. [303]-311; Giovanni Canevazzi, <i>Intorno a Jacopo e a Giacinto Barozzi – Note e documenti</i>, pp. [313]-345; Adolfo Venturi, <i>Discorso tenuto in Vignola il VI ottobre MCMVII festeggiandosi il IV Centenario di Jacopo Barozzi</i>, pp. [347]-358; Albano Sorbelli, <i>La glorificazione di Vignola in Jacopo Barozzi – Discorso detto nella solenne tornata della Società di Storia Patria e Belle Arti di Vignola il 6 ottobre 1907, celebrandosi il IV Centenario dalla nascita di Jacopo Barozzi</i>, pp. [359]-376; <i>Indice dei Nomi e delle Cose contenute nel volume per cura di Francesco Comelli</i>, pp. [377]-392.</big></p>

<p><big><strong>ADORNI, Bruno</strong>: <strong><i>Jacopo Barozzi da Vignola</i></strong>, Milano, Skira, 2008.</big></p>

<p><big><strong>BOTTARI, Stefano</strong>: <strong><i>Barozzi, Iacopo, detto il Vignola</i></strong>, in <i>Dizionario Biografico degli Italiani</i>, vol. VI, Roma, Istituto della Enciclopedia italiana, 1964, pp. 502-508.<br>
Questa voce enciclopedica è disponibile anche nel sito web della <a href="https://www.treccani.it/enciclopedia/barozzi-iacopo-detto-il-vignola_(Dizionario-Biografico)/">Treccani</a>, senza paginazione.</big></p>

<p><big><strong>DAMERI, Debora - LODOVISI, Achille - TRENTI, Giuseppe</strong>: <strong><i>Il Conte, l’Architetto e il Palazzo. Il Palazzo di Hercole il vecchio. Secolo XIV</i></strong>, s.l. [ma: Vignola], Fondazione di Vignola - Centro di documentazione {s.l., Tipografia Silvestri}, 2002, pp. 51-64 (ossia l’intero capitolo <i>I Barozzi e Vignola</i>).</big></p>

<p><big><strong>FROMMEL, Christoph Luitpold - RICCI, Maurizio - TUTTLE, Richard J. [James] (a cura di)</strong>: <strong><i>Vignola e i Farnese</i></strong>, Atti del Convegno internazionale (Piacenza, Palazzo Farnese, 18-20 aprile 2002), Milano, Electa, 2003.<br>
Questo volume contiene: l’<i>Introduzione</i> dei Curatori (pp. 13-15); la sezione <i>Le fonti biografiche</i> (Claudia Conforti, <i>Vignola nelle “Vite” di Giorgio Vasari</i>, pp. 19-25; Achille Lodovisi, <i>I Barozzi e Vignola: nuovi documenti e ipotesi di ricerca</i>, pp. 26-32); la sezione <i>Vignola e i Farnese a Roma</i> (Christina Riebesell, <i>L’arredo architettonico del Palazzo Farnese di Roma: Vignola e Guglielmo della Porta</i>, pp. 35-59; Laura Caterina Cherubini, <i>Restauri in Palazzo Farnese a Roma</i>, pp. 60-72; Hermann Schlimme, <i>Il progetto esecutivo di Vignola per il Gesù. Ricostruzione e analisi della concezione spaziale</i>, pp. 73-83; Maria Grazia D’Amelio, <i>I Farnese e la Compagnia Ignaziana: le modificazioni alla cupola del Gesù di Roma per la decorazione secentesca</i>, pp. 84-98); la sezione <i>Opere fuori Roma</i> (Fabiano Tiziano Fagliari Zeni Buchicchio, <i>Il Vignola nella Tuscia</i>, pp. 101-108; Costantino Centroni, <i>Il Palazzo Farnese di Caprarola: analisi e prospettive di recupero</i>, pp. 109-117; Rosalba Cantone, <i>I giardini della Villa Farense di Caprarola: loro evoluzione, fortuna critica e prospettive di recupero</i>, pp. 118-143; Luciano Marchetti, <i>Opere di Vignola nell’Umbria</i>, pp. 144-157); la sezione <i>Vignola teorico</i> (Pietro Roccasecca, <i>Danti e “Le due regole”</i>, pp. 161-173; Gabriele Morolli, <i>Il ‘fiore della regola’. Le componenti modanari e il proporzionamento dei “cinque ordini” di Vignola</i>, pp. 174-205; Ferruccio Canali, <i>Il corpus ‘nascosto’. Individuazione e considerazioni critiche sul corpus lessicale della “Regola”: “nomi” e “vocaboli”, “forme” e principi</i>, pp. 206-218); la sezione <i>Vignola e Piacenza</i> (Christoph Luitpold Frommel, <i>Vignola e il Palazzo Farnese a Piacenza</i>, pp. 221-247; Benito Dodi, <i>Palazzo Farnese a Piacenza, rilievi 1984-2002</i>, pp. 248-261; Antonella Gigli, <i>Palazzo Farnese di Piacenza: le tappe del riscatto</i>, pp. 262-267; Franca Iole Pietrafitta, <i>Il Palazzo Farnese di Piacenza e la cittadella viscontea. La vicenda dei restauri e il recupero funzionale del complesso a sede dei Musei Civici</i>, pp. 268-281; Stefano Pronti, <i>Palazzo Farnese: fonti epistolari</i>, pp. 282-296); la sezione <i>Vignola: echi e riflessi</i> (Sabine Frommel, <i>Vignola e Serlio: analogie, congruenze, scarti, contraddizioni</i>, pp. 299-327; Licia Giannelli, <i>I “Commentarii” di Alessandro Farnese della Corsiniana</i>, pp. 328-340; Aurora Scotti Tosini, <i>Tra Paciotto e Vignola: considerazioni su un progetto del castello di Rivoli per i duchi di Savoia</i>, pp. 341-353; Claude Mignot, <i>Vignola e vignolismo in Francia nel Sei e Settecento</i>, pp. 354-374; Werner Oechslin, <i>Il Vignola, “l’Abbiccì degli architetti”</i>, pp. 375-395); la rubrica <i>Referenze fotografiche</i> (p. 397).</big></p>

<p><big><strong>TUTTLE, Richard J. [James] - ADORNI, Bruno - FROMMEL, Christoph Luitpold - THOENES, Christof (a cura di): <i>Jacopo Barozzi da Vignola</i></strong>, Milano, Electa, 2002 (II edizione, 2003; III edizione, 2007).<br>
Questo volume è il risultato della ricerca preparatoria per la mostra <i>Jacopo Barozzi da Vignola. La vita e le opere</i> (Vignola, Palazzo Contrari Boncompagni, 30 marzo - 7 luglio 2002), e contiene: la <i>Prefazione</i> dei Curatori (p. 7); Arnaldo Bruschi, <i>Introduzione a Vignola. Ornamenti “antichi” / architetture “moderne”</i>, pp. 9-23; Richard J. Tuttle, <i>La vita</i>, pp. 24-38; Christoph Luitpold Frommel, <i>Vignola architetto del potere. Gli esordi e le ville nell’Italia centrale</i>, pp. 39-59; Richard J. Tuttle, <i>Le chiese</i>, pp. 60-71; Bruno Adorni, <i>Opere in Emilia</i>, pp. 72-87; Christof Thoenes - Pietro Roccasecca, <i>Vignola teorico</i>, pp. 88-99; Christof Thoenes, <i>La fama di Vignola</i>, pp. 100-107; la sezione <i>Jacopo Barozzi e Vignola</i> (Id., <i>L’immagine dell’architetto</i>, pp. 108-110; Achille Lodovisi - Debora Dameri - Giuseppe Trenti, <i>La famiglia e la città di nascita</i>, pp. 111-113); la sezione <i>Bologna, 1515 circa - 1538</i> (Richard J. Tuttle, <i>La formazione bolognese</i>, pp. 114-118; Maurizio Ricci, <i>Peruzzi e Serlio a Bologna</i>, pp. 119-124); <i>Roma e Fontainebleau, 1538-1543</i> (scheda introduttiva di Christoph Luitpold Frommel, p. 125; Hubertus Günther, <i>Gli studi antiquari per l’“Accademia della Virtù”</i>, pp. 126-128; Sabine Frommel, <i>Fontainebleau</i>, pp. 129-138); la sezione <i>Bologna, 1543-1550</i> (Richard J. Tuttle, <i>San Petronio</i>, pp. 139-148; Id., <i>Palazzo Bocchi</i>, pp. 149-152; Id., <i>Opere pubbliche bolognesi</i>, pp. 153-155); la sezione <i>Palazzi e ville a Roma e nell’Italia centrale</i> (Christoph Luitpold Frommel, <i>Villa Cervini presso Montepulciano</i>, pp. 156-160; Maurizio Ricci, <i>La Castellina di Norcia</i>, pp. 161-162; Christoph Luitpold Frommel, <i>Villa Giulia a Roma</i>, pp. 163-195; Richard J. Tuttle, <i>Palazzo Farnese a Roma</i>, pp. 196-205; Id., <i>San Lorenzo in Damaso a Roma</i>, p. 206; Id., <i>Palazzo della Cancelleria a Roma</i>, pp. 206-207; Id., <i>Palazzetto in piazza Navona</i>, pp. 208-209; Fabiano Tiziano Fagliari Zeni Buchicchio, <i>Palazzo Farnese a Caprarola</i>, pp. 210-233; Id., <i>Altre opere a Caprarola e nel Lazio</i>, pp. 234-243); la sezione <i>Chiese a Roma e nell’Italia centrale</i> (Christoph Luitpold Frommel, <i>San Giovanni dei Fiorentini a Roma</i>, pp. 244-247; Richard J. Tuttle, <i>Sant’Andrea in via Flaminia a Roma</i>, pp. 248-250; Hermann Schlimme, <i>Madonna del Piano a Capranica</i>, pp. 251-253; Maria Grazia D’Amelio, <i>San Nicola da Bari a Mazzano Romano</i>, pp. 254-255; Maria Olimpia Zander, <i>Il tabernacolo di Fara Sabina</i>, pp. 255-256; Richard J. Tuttle, <i>Sant’Anna dei Palafrenieri a Roma</i>, pp. 256-258; Maurizio Ricci, <i>Santa Maria in Traspontina</i>, pp. 258-260; Paola Zampa, <i>Facciata di Santa Maria dell’Orto a Roma</i>, pp. 261-267; Maria Grazia D’Amelio, <i>San Lorenzo a Sant’Oreste al Soratte</i>, pp. 268-269; Hermann Schlimme, <i>Sant’Antonio Abate a Rieti</i>, pp. 270-271; Klaus Schwager - Hermann Schlimme, <i>La chiesa del Gesù di Roma</i>, pp. 272-299; Federico Bellini, <i>La basilica di San Pietro in Vaticano</i>, pp. 300-306; Fernando Marías, <i>Vignola e l’Escorial</i>, p. 307); la sezione <i>Opere in Emilia</i> (Bruno Adorni, <i>Palazzo Farnese a Piacenza</i>, pp. 308-323; Id., <i>Palazzo Radini-Tedeschi a Piacenza</i>, pp. 324-326; Id., <i>Palazzo del Giardino a Parma</i>, pp. 327-330; Id., <i>Perizie e disegni per Parma nel 1559</i>, p. 330; Id., <i>Facciata del portico dei Banchi a Bologna</i>, pp. 331-332); la sezione <i>Vignola teorico</i> (Christof Thoenes, <i>La pubblicazione della “Regola”</i>, pp. 333-340; Id., <i>La dottrina della “Regola”</i>, pp. 341-343; Id., <i>Alcune tavole della “Regola”</i>, pp. 344-351; Id., <i>I precedenti della “Regola”</i>, pp. 352-361; Id., <i>La fortuna della “Regola”</i>, pp. 362-366; Pietro Roccasecca, <i>Per una storia del testo de “Le due regole della prospettiva pratica”</i>, pp. 367-372; Id., <i>La “Portione del manoscritto originale di Giacomo Barozzi da Vignola della sue prospettiva”</i>, pp. 372-377); la sezione <i>Atlante</i> (pp. 380-409); la sezione <i>Apparati</i> (rubrica <i>Fonti</i>, contenente Giorgio Vasari, da “Le vite”, 1568, pp. 412-413, ed Egnazio Danti, “Vita di M. Iacomo Barrozzi da Vignola”, da “Le due regole”, 1583, pp. 413-415; rubrica <i>Bibliografia</i>, pp. 416-428; rubrica <i>Indice dei nomi</i>, pp. 429-434); la rubrica <i>Referenze fotografiche</i> (p. 435).</big></p><br><br><br>

<h5><big><big><big><big><strong><center>IMMAGINI</center></strong></big></big></big></big></big></h5><br><br>
<p><big><big><center>Antonio Locatelli (1786-1848), ritratto postumo di Barozzi, incisione, a partire da una stampa antica.<br> Fonte: <i>Iconografia dei celebri vignolesi. Opera edita per cura di Francesco Selmi</i>, Modena, A spese di Giuseppe Lupi<br> librajo, 1839. Il piccolo libro in oggetto è una pubblicazione periodica di natura collettiva costituita di sette dispense singole<br> (le quali presentano in alcuni casi note tipografiche parzialmente diverse da quelle che si trovano nel volumetto rilegato,<br> ad esempio «Presso il libraio Giuseppe Luppi»; quest’ultimo, peraltro, risulta il nome corretto del libraio modenese),<br> così intitolate: <i>Jacopo Cantelli</i>, <i>Lodovico Antonio Muratori</i>, <i>Jacopo Barozzi da Vignola</i>,<br> <i>Pietro Antonio Bernardoni</i>, <i>Agostino Paradisi</i>, <i>Giuseppe Soli</i>, <i>Veronica Cantelli Tagliazucchi</i>.<br> L’incisione di Locatelli apre la dispensa su Barozzi, il cui testo scritto è firmato in calce da Francesco Selmi.</center></big></big><br>
	<img src="img/celebri vignolesi/Barozzi/Barozzi incisione.jpg" width="385" height="650"></p><br>
<p><big><big><center>Il Palazzo dei Banchi di Bologna, sul lato orientale della Piazza Maggiore.<br> La facciata del portico venne eseguita fra il 1565 e il 1568 su progetto di Barozzi. Fonte: google.com</center></big><br>
	<img src="img/celebri vignolesi/Barozzi/portico.jpg" width="800" height="600"></p><br>
<p><big><center>Facciata del Palazzo Farnese a Caprarola (VT). Il cantiere dell’edificio fu inaugurato nel 1520<br> su progetto di Antonio da Sangallo <i>il Giovane</i> (1484-1546) e di Baldassarre Peruzzi (1481-1536).<br> Nel 1557 vennero commissionati al <i>Vignola</i> nuovi disegni per il palazzo<br> e nel 1559, sotto la sua direzione, riprese la fabbrica; egli lasciò l’incarico dopo un lustro.<br> Nel 1575 la struttura architettonica fu completata nelle sue parti essenziali. Fonte: google.com</center></big><br>
	<img src="img/celebri vignolesi/Barozzi/facciata.jpg" width="900" height="600"></p><br>
<p><big><center>Scorcio dal basso della Scala Regia del Palazzo Farnese di Caprarola. Progettata da Barozzi, che verosimilmente s’ispirò all’innovativa scala a lumaca costruita – in oltre un quarto di secolo, a partire dal 1507 – su disegno di Donato Bramante (1444-1514) in Vaticano, a breve distanza dal cortile ottagonale della Villa del Belvedere, quella del Vignola è una delle più superbe scale elicoidali del Cinquecento; le pareti e la volta vennero integralmente affrescate da Antonio Tempesta (1555-1630). Concepita come ampia ed elegante scala di rappresentanza per collegare gli interrati dell’edificio, dove arrivavano le carrozze, e i piani superiori (in particolare, gli appartamenti del cardinale Alessandro Farnese il Giovane [1520-1589]), essa è caratterizzata da trenta colonne doppie in peperino sulle quali ruotano un fascione con bassorilievi e una balaustra, entrambi in peperino. Fonte: fotografia di Maurizio Vecchi (da google.com).</center></big><br>
	<img src="img/celebri vignolesi/Barozzi/scala.jpg" width="900" height="600"></p><br>
<p><big>Frontespizio di <i>Regola delli cinque ordini d’architettura di M. Iacomo Barrozio da Vignola</i>, s.n.t. [ma: Roma, 1562]. Fonte: google.com. Descrizione del frontespizio: «Consta del titolo dell’opera scritto sotto la mezza figura del Vignola volta a destra di chi guarda reggente il compasso aperto sul davanzale di una finestra che inquadra tutta la figura. La quale è dentro un intercolonio composito con piedestalli, sormontato da un frontone spezzato a volute, fra le quali si alza lo stemma del card. Farnese retto da due genii fra due poliedri che pendono dall’alto. Nel timpano si vedono due emblemi: il dardo che colpisce nel segno, e una nave che veleggia contro uno scoglio, mentre sul campo della figura evvi l’altro dai tre gigli Farnesiani. Questi emblemi sono accompagnati da motti greci, e il primo di questi figura nella medaglia del card. Alessandro segnata coll’anno 1556, e gli altri due nella metope della cornice dorica che il Vignola disegnò pure per il sudd. card. in una porta per il palazzo della Cancelleria in Roma, che poi non fu eseguita» (A. [Alessandro] G. [Giuseppe] Spinelli, <i>Bio-Bibliografia dei due Vignola</i>, in AA.VV., <i>Memorie e studi intorno a Jacopo Barozzi pubblicati nel IV Centenario dalla nascita per cura del Comitato preposto alle onoranze</i>, Vignola [MO], Per Antonio Monti, 1908, pp. [1]-78: 16).</big><br>
	<img src="img/celebri vignolesi/Barozzi/cinqueordini.jpg" width="460" height="630"></p><br>
<p><big><center>Frontespizio di <i>Le due Regole della Prospettiva pratica di M. Iacomo Barozzi da Vignola.<br> Con i comentarij del R.P.M. Egnatio Danti dell’ordine de Predicatori Matematico dello Studio di Bologna.<br> All’ill. et ecell. Sig. Iacomo Buoncompagni Duca di Sora et d’Arce Signor d’Arpino Marchese di Vignola<br> Cap. Gen. degl’huomini d’arme del Re Catt. nello stato di Milano et Gouernatore Generale di Santa Chiesa</i>,<br> In Roma, Per Francesco Zannetti, 1583. Fonte: google.com</center></big></p>
		<img src="img/celebri vignolesi/Barozzi/regola.jpg" width="460" height="630"></p><br><br><br>
<p><strong><a href="Celebri Vignolesi.html">Indice dei nomi</a></strong></center></p>
</section>
<footer><i class="far fa-copyright">&nbsp;</i> Copyright 2021, 2022, 2023 - CELEBRI VIGNOLESI<br>
<i class="fab fa-instagram"></i>&nbsp; <a href="https://www.instagram.com/celebri_vignolesi/?hl=it">celebri_vignolesi</a>&nbsp;&nbsp;&nbsp;<i class="fab fa-facebook"></i> &nbsp;<a href="https://www.facebook.com/Celebri-Vignolesi-103269268827528/?ref=page_internal">Celebri Vignolesi</a><br>
E-mail: <a href= "mailto:celebrivignolesi@hotmail.com">celebrivignolesi@hotmail.com</a><br>
Editor: Sara Scaglioni 
 </footer>
</body>
</html>
