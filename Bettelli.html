<!doctype html>
<html lang="it">
<head>
  <meta charset="utf-8">
  <script src="https://kit.fontawesome.com/a18eee3ca0.js" crossorigin="anonymous"></script>
  <link rel="stylesheet" type="text/css" href="css/style.css">
  <link rel="preconnect" href="https://fonts.googleapis.com">
<link rel="preconnect" href="https://fonts.gstatic.com" crossorigin>
<link href="https://fonts.googleapis.com/css2?family=Montserrat:wght@700&display=swap" rel="stylesheet">
<link rel="preconnect" href="https://fonts.googleapis.com">
<link rel="preconnect" href="https://fonts.gstatic.com" crossorigin>
<link href="https://fonts.googleapis.com/css2?family=Cardo&display=swap" rel="stylesheet">
<link rel="shortcut icon" href="img/icona sito.ico" type="image/x-icon">
<title>Celebri Vignolesi</title>
</head>
<body><header>
<h1><img src="img/logo sito.jpg" width="150" height="100">CELEBRI VIGNOLESI</h1>
<nav>
<ul>
<strong><li><a href="homepage.html">HOME</a></li>
<li><a href="Chi siamo.html">CHI SIAMO?</a></li>
<li><a href="Novità.html">NOVITÀ</a></li>
<li class="active"><a href="Celebri Vignolesi.html">CELEBRI VIGNOLESI</a></li>
<li><a href="Anniversari.html">ANNIVERSARI</a></li>
<li><a href="Contatti.html">CONTATTI</a></li></strong>
</ul>
</nav>
</header>
<section>
<p><big><strong><a href="Celebri Vignolesi.html">Indice dei nomi</a></big></strong></center></p><br><br>
<h3><center><big><big>CASIMIRO BETTELLI</big></big><br><br>
<big>(1924-1998)</big></center></h3><br><br><br>
<h4><big><big><big><big><strong><center>PROFILO BIOGRAFICO</center></strong></big></big></big></big></h4><br><br>
<p><big><strong>CASIMIRO BETTELLI</strong>, sacerdote, insegnante, poeta, scrittore, saggista, giornalista e collezionista d’arte, nacque a Campiglio di Vignola il 12 giugno 1924.<br>  

I genitori del nostro personaggio erano Fortunato e Agostina Stagnoli. Il padre, campigliese, era partito da solo per gli Stati Uniti quando aveva appena quattordici anni (1900). Per circa due lustri, aveva lavorato a Filadelfia con i fratelli Oreste e Ada, e poi era tornato in patria allo scopo di aiutare il proprio genitore, che aveva una piccola azienda. Fortunato, inoltre, era stato eletto consigliere comunale a Vignola nel 1920.<br>  

Casimiro Bettelli riconobbe presto la propria vocazione religiosa. Dopo avere studiato presso i Seminari di Fiumalbo e di Modena (1940-1947) ed essere stato ordinato sacerdote (1948), il nostro personaggio (dagli intimi detto, con accorciamento ipocoristico, <i>don Miro</i>) fu cappellano prima a San Vito di Spilamberto, in seguito a Fanano e infine a Guiglia; nel 1959 si trasferì a Modena, dove passò il resto della vita.<br>  

Durante la prima maturità, il Vignolese cominciò a farsi conoscere come giornalista in campo religioso, come poeta e come conoscitore d’arte. Nel primo di questi ambiti, fra l’altro, egli contribuì a creare il settimanale diocesano modenese «Nostro Tempo» (1957), del quale fu a lungo redattore e assiduo collaboratore; nel fondare quella pubblicazione, e poi nel mantenerla in vita, lo affiancò il coetaneo e amico don Antonino Leonelli (1924-2015), nato a Modena da una famiglia originaria della comunità di Tavernelle e Campiglio, nonché cugino di <strong>Augusta Redorici Roffi</strong> (1922-2010), il quale diventò ben presto una delle punte di diamante del mondo ecclesiastico modenese e, ottantenne, ricevette la nomina a monsignore.<br>  

Per ciò che concerne la poesia, altro suo ambito d’interesse, don Bettelli cominciò a stampare versi in riviste specializzate e in opuscoli, testi che da subito non lasciarono indifferenti né i lettori comuni né i critici di professione per l’intensità del canto lirico, per i toccanti ricordi d’infanzia (un periodo vissuto nelle terre di Campiglio e Tavernelle) e per i non occasionali richiami strazianti agli orrori del periodo bellico da poco terminato. Tra le raccolte e i componimenti più significativi della prima maturità del Vignolese, ci limitiamo a segnalare: <i>Di giorno e di notte</i> (Bergamo, Badalamenti, 1951); <i>Cori del mattino e della sera</i> (Torino, Momenti, 1952); <i>Piccolo salterio</i> (Catania, Camene, 1952); <i>Per una lampada</i> (Alcamo [TP], Accademia di studi «Cielo d’Alcamo», 1956); <i>Le ore della Vergine</i> (Padova, Rebellato, 1958); <i>Pietre del Mattutino</i> (all’interno dell’antologia Nuovi Poeti curata da Ugo Fasolo, Firenze, Vallecchi, 1958); <i>Lettere alla madre</i> (Padova, Amicucci, 1960). In questa fase, don Bettelli fu autore anche del corposo repertorio <i>Il secondo ’900. Panorama di poeti dell’ultima generazione</i> (Padova, Amicucci, 1957), e a lui vennero assegnati sia il Premio Cammino, per <i>Piccolo salterio</i>, sia il Premio Speciale Frignano (1959), per versi dedicati a quel territorio.<br> 

Quanto al suo terzo ambito di interesse, quello per l’arte, il sacerdote vignolese iniziò a frequentare costantemente gallerie e mostre, a stringere amicizia con artisti, studiosi e addetti del settore, nonché ad acquistare sul mercato opere contemporanee.<br>

Alla fine degli anni Cinquanta, don Bettelli fu nominato assistente all’Istituto “Filippo Neri” di Modena e poi diventò rettore di Santa Maria della Pomposa, la stessa chiesa che aveva visto dal 1716 al 1733 come suo proposto <strong>Lodovico Antonio Muratori</strong> (1672-1750) e che dal 1922 ne accoglie i resti mortali. Nella stessa città, il nostro personaggio insegnò a lungo Religione all’Istituto Tecnico Commerciale “Jacopo Barozzi”.<br>  

Dagli anni Sessanta alla morte, don Bettelli continuò a stampare liriche e ne raccolse numerose in alcuni volumetti, la cui circolazione gli consentì di aumentare ed estendere la propria fama. Tra le sue pubblicazioni poetiche della piena e della tarda maturità, spesso ancora caratterizzate da riferimenti a Vignola e alla Seconda Guerra Mondiale, bisogna menzionare almeno le seguenti: <i>La guerra, la speranza</i> (Lanciano [CH], Quadrivio, 1961); <i>Per tutti la pietà</i> (I ed., Modena, Cooptip, 1967; II ed., con sottotitolo <i>Canzoniere ’45</i>, Modena, Ed. «Lo Scoltenna», 1990); <i>Le acque e le spine</i> (Modena, Centro Studi OECE, 1984); <i>Un mezzo diario d’estate. Liriche nuove con un saggio sull’opera poetica</i> (Modena, Ed. Acc. «Lo Scoltenna», 1988); <i>Due poemetti</i> (in rivista, 1992 e 1993; in opuscolo, Modena, s.n., 1994); <i>Ritiro, il mio porto. 1950-1956</i> (Padova, Biblioteca Cominiana, 1996). Vari furono i riconoscimenti locali e nazionali ricevuti in questa fase da don Bettelli: ad esempio, la Medaglia d’Oro del presidente del Senato (1961), per versi sul Risorgimento italiano; la Medaglia d’Oro dell’Accademia «Lo Scoltenna» (1982), per l’intera opera poetica; il Premio Camposampiero (1986), per <i>Le acque e le spine</i>. Nel frattempo, sue liriche vennero inserite in alcune antologie letterarie e poetiche.<br>  

Dagli anni Sessanta in poi, il sacerdote vignolese seguitò a pubblicare in diverse sedi articoli di tema religioso e condusse una fortunata attività di saggista nel campo dell’arte. La notevole attenzione per quest’ultimo gli permise di conoscere e frequentare innumerevoli artisti, critici e galleristi italiani, e lo spinse a recarsi all’estero con lo scopo di approfondire le proprie conoscenze e accrescere la propria collezione. Don Bettelli scrisse su artisti come Giorgio Corradini (n. 1934), Sandro Luporini (n. 1930), Cesare Soli (1926-2010), Mario Venturelli (1925-1999), Rino Zapparoli (n. 1938) e altri.<br>  

Diverse furono le opere in prosa di altra natura mandate alle stampe dal nostro personaggio nella piena e nella tarda maturità. Fra queste pubblicazioni, ne spiccano soprattutto tre: <i>Piccole memorie nuovajorkesi</i> [<i>sic</i>] (uscite in quattordici puntate all’interno di «Nostro Tempo» nel 1964 e riproposte in volumetto con il titolo di <i>Un viaggio a New York</i> [Modena, Edizioni Ager, 1991]), resoconto autobiografico di un soggiorno di don Bettelli negli Stati Uniti avvenuto nel 1964 all’interno di una comitiva di insegnanti di Scuola Media Superiore (nella circostanza, fra l’altro, l’Autore poté incontrare tre membri del ramo paterno della propria famiglia, vale a dire i figli John e Ines del defunto zio Oreste, residenti nella Grande Mela, e la zia Ada, che il nipote andò a trovare nella sua abitazione di Atlantic City); <i>Piccola storia di S. Geminiano</i> (I ed., Modena, Edizioni Nostro Tempo, 1983; II ed., Modena, Galleria Incontro Dehoniana, 1990); <i>I preti uccisi</i> (Modena, TEIC, 1985), inerente ai sacerdoti modenesi ammazzati alla metà degli anni Quaranta (prima e dopo il Venticinque Aprile).<br>

Don Bettelli rimase sempre legatissimo a Vignola e fu in rapporti d’amicizia con alcuni dei suoi abitanti; assai stretto risultò il suo legame con la già citata Augusta Redorici Roffi. Tornò spesso ad abbracciare la comunità di Campiglio e Tavernelle, all’interno della quale figurò anche il padre, che dimorava nella Casa Garavina di Sopra (a poca distanza dal cimitero), sino alla morte – avvenuta nel 1981 – quando egli stava per compiere novantacinque anni.<br>  

Il sacerdote vignolese, malato da tempo, spirò nel policlinico della città d’adozione il 9 agosto 1998 e fu sepolto nel cimitero di Campiglio, dove riposa nella medesima tomba del padre. Sulla lastra sepolcrale, tuttavia, risulta erroneamente indicato come giorno della scomparsa l’8 agosto 1998 e manca ogni riferimento a Fortunato.<br> 

Alla morte di don Bettelli, si scoprì che egli aveva acquistato nei decenni più di 800 pezzi tra litografie, dipinti, sculture, disegni e xilografie, e che aveva avuto e conservato un ragguardevole carteggio con numerosi letterati, artisti e galleristi, anche di primissimo piano. La sua intera collezione, il suo intero archivio privato e la sua intera biblioteca furono trasmessi per legato all’Arcidiocesi di Modena-Nonantola. Una consistente porzione della raccolta d’arte risulta dal 1999 affidata, in comodato gratuito, alla Galleria Civica di Modena. Finora sono state due le principali occasioni pubbliche per visionare selezioni di opere inedite che fanno parte della collezione di don Bettelli: la mostra organizzata nella Palazzina dei Giardini della città geminiana, all’epoca una delle due sedi della locale Galleria Civica, poco più di un anno dopo la scomparsa del sacerdote vignolese (11 dicembre 1999 - 31 gennaio 2000); l’esposizione allestita nelle sale superiori del Palazzo Santa Margherita di Modena, al tempo l’altra sede della Galleria Civica, dal 6 novembre 2009 al 31 gennaio 2010 (all’inizio, la chiusura era stata prevista per il 10 gennaio 2010, ma il gran successo di visitatori ha consigliato di aggiungere tre settimane al periodo di apertura). Meritano la segnalazione i due rispettivi Cataloghi: <i>La collezione Don Casimiro Bettelli. Grafica del XX secolo</i>, a cura di Walter Guadagnini e Claudia Zanfi, Modena, Galleria Civica, 1999; <i>La collezione Don Casimiro Bettelli. Opere inedite da Fontana a Schifano</i>, a cura di Silvia Ferrari, testi di Serena Goldoni e Gabriella Roganti, Modena, Galleria Civica, 2009. Di recente, poi, si è tenuta, presso il portico abbaziale del Museo benedettino di Nonantola, la mostra <i>Selah! per sempre</i> (22 settembre - 13 ottobre 2019), costituita di 25 opere (tra dipinti, sculture, litografie e disegni per la maggior parte inediti) che appartengono alla raccolta del nostro personaggio. Singole opere provenienti da quest’ultima, infine, sono state date più volte in prestito per essere esposte in mostre temporanee allestite in Italia.</big></p><br><br><br>
<h5><big><big><big><big><strong><center>IMMAGINI</center></strong></big></big></big></big></big></h5><br><br>
<p><big><big><center>Fotografia che ritrae don Bettelli nella prima maturità. <br> Fonte: <strong>Augusta Redorici Roffi</strong> (1922-2010), <i>Le Chiese di Campiglio. Memoria</i>,<br> Vignola, Libreria “dei Contrari”, 2000, p. 124.</center></big></big></p>
<img src="img/celebri vignolesi/Bettelli/giovane.jpg" width="470" height="700"><br><br><br>
<p><big><big><center>Fotografia recente della facciata dell’edificio in via Sgarzeria 34<br> nel quale don Bettelli abitò a lungo durante il periodo modenese.</center></big></big></p>
<img src="img/celebri vignolesi/Bettelli/casa.jpg" width="500" height="650"><br><br><br>
<p><big><big><center>Prima di copertina di <i>Per tutti la pietà</i> (1967). Fonte: google.com</center></big></big></p>
<img src="img/celebri vignolesi/Bettelli/pietà.jpg" width="500" height="700"><br><br><br>
<p><big><big><center>Prima di copertina di <i>I preti uccisi</i> (1985). Fonte: google.com</center></big></big></p>
<img src="img/celebri vignolesi/Bettelli/preti.jpg" width="500" height="750"><br><br><br>
<p><big><big><center>Prima di copertina del Catalogo della mostra organizzata nella Palazzina dei Giardini di Modena<br> (11 dicembre 1999 - 31 gennaio 2000).</center></big></big></p>
<img src="img/celebri vignolesi/Bettelli/mostra.jpg" width="550" height="750"><br><br><br>
<p><big><big><center>Tomba di don Bettelli nel cimitero di Campiglio di Vignola.</center></big></big></p>
<img src="img/celebri vignolesi/Bettelli/tomba.jpg" width="400" height="700"><br><br>
<p><big><strong><a href="Celebri Vignolesi.html">Indice dei nomi</a></big></strong></center></p><br>
</section>
<footer><i class="far fa-copyright">&nbsp;</i> Copyright 2021, 2022 - CELEBRI VIGNOLESI<br>
<i class="fab fa-instagram"></i>&nbsp; <a href="https://www.instagram.com/celebri_vignolesi/?hl=it">celebri_vignolesi</a>&nbsp;&nbsp;&nbsp;<i class="fab fa-facebook"></i> &nbsp;<a href="https://www.facebook.com/Celebri-Vignolesi-103269268827528/?ref=page_internal">Celebri Vignolesi</a><br>
E-mail: <a href= "mailto:celebrivignolesi@hotmail.com">celebrivignolesi@hotmail.com</a><br>
Editor: Sara Scaglioni 
 </footer>
</body>
</html>
